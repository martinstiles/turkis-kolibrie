Norge bør si opp EØS-avtalen.
Mer om EØS-avtalen
I 1992 skrev Norge under EØS-avtalen.
EØS-avtalen lar Norge være med i det som blir kalt «EUs indre marked», det som sikrer at varer, mennesker, tjenester og penger skal kunne flytte seg ganske fritt mellom landene uten å møte på store hindre. Slik sikrer vi for eksempel at norske bedrifter får selge varene sine i andre europeiske land uten for mye trøbbel.
For å være med på dette systemet må vi akseptere ulike regelverk og direktiv som er laget av EU. Men siden vi ikke er EU-medlem har vi ikke stemmerett når reglene utformes. Både nordmenn som elsker EU og de som hater EU, er enige om at dette ikke er spesielt demokratisk for Norge. Men mens noen mener EØS-avtalen er helt avgjørende for norske bedrifter og arbeidsplasser, mener andre vi bør reforhandle eller kvitte oss med hele avtalen – og heller få på plass en mindre omfattende avtale med EU.