Det haster å avvikle kapitalismen som økonomisk system.
Mer om kapitalismen
Kapitalismen er navnet på det økonomiske systemet vårt der privatpersoner eier penger, eiendom og det som blir kalt for produksjonsmidler.
Produksjonsmidlene er det som blir brukt for å produsere en vare eller tjeneste. Det kan være håndfaste ting som en fabrikk, råvarer eller en maskin. Det kan også være teknologi, design eller lignende.
I et kapitalistisk system vil de som eier dette ansette arbeidere som selger arbeidskraften sin til eieren.
Kapitalismen blir kritisert av de politiske partiene ytterst på venstresiden. De hevder den gjør at arbeidere blir utnyttet, og at økonomiske verdier blir svært skeivt fordelt - både i Norge og verden. De ønsker et system der arbeiderne eier i fellesskap det som trengs for å produsere. Slike systemer blir kalt for kommunisme eller sosialisme.
I Norge har vi privat eiendomsrett til produksjonsmidlene, og slik sett har vi kapitalisme.
Men ettersom staten også er en stor eier - for eksempel av statsbedrifter, skoler og sykehus, har vi ikke et rent kapitalistisk system. Det har de færreste land. Det norske økonomiske systemet blir gjerne kalt for "blandingsøkonomi".For å spissformulere meg: Jeg ønsker meg flere kapitalister i Norge. Ikke fordi jeg mener vi som samfunn trenger en mer rå kapitalisme og markedstenking. Nei, jeg tror tvert imot vi får bedrekapitalisme og mindre markedstenking ved å få flere kapitalister. 

«For mye kapitalisme betyr ikke at det er for mange kapitalister, men for få kapitalister», sa den britiske forfatteren G.K. Chesterton. 

Poenget er at når færre deltar som gründere og eier i økonomien, da slår de negative sidene ved kapitalismen hardere ut. Da øker forskjellene og makten konsentreres på færre hender. Da vil systemet tjene interessene til de få, ikke de mange. Da vil markedet ta mindre hensyn til mennesker, fellesskap og miljø. 

Når flere deltar som gründere og eiere i økonomien, da minsker forskjellene og makten spres. 

Da skaper vi nærhet mellom næringslivet og menneskene og fellesskapene som markedet skal tjene.

For kristendemokrater har maktspredning alltid stått sentralt i tenkningen om marked og næringsliv. Det er et ønske om å spre eierskap på flest mulig. Det er for unngå maktkonsentrasjon hos staten, eller hos noen få personer eller selskaper. Derfor har KrF vært opptatt av å styrke selveierdemokratiet. 

Det er bra for Norge om flere deltar i økonomien som eiere i bedriftene. Spredt eierskap er nødvendig for å fordele makt og ressurser på flere hender. Det er nødvendig for å skape en sosial markedsøkonomi og bygge samfunnet nedenfra gjennom vekst og nyskaping. Lokale eiere gir stabile lokale arbeidsplasser. Når hjørnesteinsbedriften i bygda er eid av en lokal familie, er det mindre sannsynlighet at den vil flagge ut, enn dersom den er eid av interesser som ikke har noen lojalitet til lokalmiljøet. 

KrF skal være partiet for denne delen av norsk næringsliv. Vi skal stå på for å gjøre hverdagen enklere for de som driver små og mellomstore bedrifter, og de som ønsker å gründe en ny bedrift. Det er derfor vi ønsker å tilpasse skattesystemet slik at det blir lettere å satse og eie bedrifter.
Eierskap og bruksrett til de verdifulle naturressursene i nord er av både samfunnsmessig og sikkerhetspolitisk interesse. MDG vil sikre at norske naturressurser forblir fellesskapets eiendom og gir grunnlag for lokal og nasjonal verdiskaping. Vi vil innføre hjemfallsrett til naturressurser som eies av fellesskapet slik at private aktører hverken kan sitte på bruksrett til evig tid eller kapitalisere på salg av slike rettigheter.
Begrepet «velferdsprofitører» har visst blitt et begrep som er 10 ganger verre enn «Jævla sosialister» i følge Adolfsen-brødrene som begge er gode for 2,55 milliarder hver. (Dagbladet 20.5.19) Mye av rikdommen har de fått gjennom Norlandia som eier ca 600 av landets ca 3000 private barnehager.

Det skal være lov å tjene penger i Norge - og det skal være lov til å tjene seg rik. Det er ofte gjennom konkurranse at vi er i stand til å finne nye og smarte løsninger. Konkurransen og profitten blir ofte drivkraften til å videreutvikle oss i samfunnet.

Samtidig må vi etablere et system der vi tar vare på hverandre for å leve i sameksistens med andre. Det er ingen i denne verden som er i stand til å leve alene og skilt med sine omgivelser. Og selv de rikeste av de rike er faktisk avhengig av arbeidere som produserer rikdommen for dem.

Mennesket er i sin natur forskjellige. Mangfoldet gjør verden til et fantastisk sted å være og det er ofte de små ting som skaper gleder i livet. En forretningsmann fortrenger ofte de mellommenneskelige verdier i søken etter stadig større profitt. Den er i seg selv en glede der og da.

I dagens jag på profitt blir vi oftere fristet til å ta større del av kaka på bekostning av andre. Og det vi ser tendenser til at det blir mindre vilje til å dele profitten mellom de som skaper verdiene og de som sitter med kapitalen (investeringer). Menneskelig kapital i form av psykiske og fysiske evner, sosiale forutsetninger blir marginalisert og ubetydelig. I det frie marked blir den menneskelige kapital behandlet som en vare som kan selges eller kjøpes til den pris markedet setter. Siden det er store forskjeller mellom menneskene, vil det også være store forskjeller i evner, forutsetninger og ressurser til å ivareta ulike oppgaver i samfunnet. Det oppstår derfor en maktkamp rundt fordelingen av verdiskapningen. En maktkamp om hvordan posisjoner og innsats skal belønnes bedre eller dårligere enn gjennomsnittet.

Spørsmålet som reiser seg er om det er noen mennesker som har større verdi enn andre?

Jeg vil påstå at vi alle er avhengig av hverandre. Av samme grunn er vi derfor ansvarlig for hverandre. Ansvarlig for å lytte og inkludere hverandre i vår hverdag, vårt arbeidsliv og de i beslutninger som tas. Noen kaller dette sosialisme, jeg kaller det demokrati.

Derfor mener jeg at kapitalismen og de frie markedskreftene utfordrer nettopp vårt folkedemokrati.

Jeg vil derfor hevde at vi må være svært bevisst på å balansere kapitalisme med folkedemokratiet - de er gjensidig avhengig av hverandre men kan samtidig utslette hverandre.

Det kan være tegn som tyder på at en økt ubalanse har skapt en større forskjell mellom menneskene enn det folkedemokratiet aksepterer. Velferdsprofitørene er nok et eksempel på dette.

Valget, demokratiet og menneskenes like rettigheter er derfor viktig å beskytte for nettopp å bevare denne balansen
Da kapitalismen oppsto i Norge på 1800-tallet, var den nært knyttet til haugianernes grundervirksomhet og deres økonomiske organisering. De startet småbedrifter i ulike bransjer for å tjene til livets opphold. Deres suksess kan blant annet forklares ved deres nøkterne livsførsel, arbeidsomhet og manglende lånevirksomhet. Det hevdes at de oppnådde større overskudd enn det etablerte borgerskap som hadde et kostnadskrevende selskapsliv og eget tjenerskap. Overskuddet gikk til nyinvesteringer. Arbeidernes oppslutning om grunderne og bedriftene var basert på de sosiale fellesskapene i forsamlinger og lokalsamfunn.

Haugianerne var Venstre-folk. De søkte støtte hos Venstre mot embetsmannsstaten. De krevde like vilkår for mann og kvinne. De utfordret geistligheten ved å hevde at Paulus tok feil med sitt kvinnesyn. Etter hvert ble mange også aktive Venstre-politikere som kom til å prege partiets program og ideologi. Hans Nielsen Hauges sønn Andreas var først stortingsmann for Skien og senere
bystyrerepresentant. Hans sønn Hans ble stortingsmann for Venstre fra Brevik.