Stortinget bør vedta en maksgrense for hvor mange elever hver lærer kan ha i klassen.
Mer om lærere
En viktig uenighet i skolepolitikken er om det er riktig å bruke mye penger på å øke antallet lærere. Partiene er nemlig uenige om hvor viktig antallet barn per lærer er for læring.

Før 2003 var det ulovlig å ha mer enn 28 elever i en barneskoleklasse eller 30 i ungdomsskolen. I dag kan skolene selv velge klassestørrelse. Noen partier ønsker det de kaller en «lærernorm» – en regel som ikke er fullt så streng som den var før 2003. «Lærernormen» vil ikke styre hvor store klassene er, men vil gi flere lærere på mange skoler fordi regelen styrer hvor mange lærere det skal være ut fra elevtallet.

Regelen vil gjelde i grunnskolen.

Øke voksentettheten både i barnehagene og skolene, for å gi god omsorg til barnehagebarn og tilpasset opplæring til elever i grunnskolen

For mye målstyring, testing og rapportering hindrer lærere i å gjøre jobben sin. De Grønne vil sørge for at vi har nok lærere, med god tilgang på videreutdanning. Ett av skolens viktigste formål må være å hjelpe barn og unge til å bli trygge og selvstendige mennesker med gode forutsetninger for å mestre utfordringene livet byr på. Livsmestring må derfor løftes frem i skolen. Sammen med oppvekst- og helsepolitikken, er dette vårt viktigste grep mot utenforskap, dårlig helse og lav deltakelse. Barnehagen, skolen og oppvekstmiljøet ellers må gi trygge rammer for lek og læring.

Flere dyktige lærere
Trygge og kompetente lærere er den viktigste nøkkelen til en god skole. KrF vil ha en skole som i samarbeid og forståelse med hjemmet utruster barn til å møte livet.

KrF vil
at alle elever skal få god oppfølging i skolen
at alle nye lærere skal få veiledning og tips fra erfarne lærere gjennom en mentorordning
Alle elever skal bli sett og få god oppfølging i skolen. Derfor har KrF i lang tid vært opptatt av å få på plass mange nok dyktige lærere, særlig for de yngste barna. Slik får hver lærer mer tid til den enkelte eleven, og hver elev får mer tid med læreren. Det gjør at flere elever kan få den hjelpen de trenger hvis det er ting de ikke får til eller forstår.

Flere lærere er bra for mange: For lærerne som får mer tid til å følge opp den enkelte eleven, det er bra for kommunebudsjettene fordi man reduserer behovet for dyr spesialundervisning senere i skoleløpet, men aller viktigst er det bra for elevene som i større grad kan klare å henge med i undervisningen slik at de får de ferdighetene de trenger, blir mindre skoletrøtte og i større grad klarer å gjennomføre hele skoleløpet uten å droppe ut underveis.

KrF har fått gjennomslag for en lærernorm som sier at på hver skole skal det være maks 15 elever per lærer i 1.-4. klasse og maks 20 elever per lærer i 5.-10. klasse. Dette er et krav som støttes både av lærernes organisasjoner, Elevorganisasjonen og Foreldreutvalget i grunnskolen. Les Hans Fredrik Grøvans kommentarer om lærernorm-seieren her.

Det er også viktig at lærerne har god kompetanse, både faglig og pedagogisk, og at nye lærere føler seg rustet til å gå ut i læreryrket. KrF har fått gjennomslag for – og bevilget penger til – en mentorordning for nye lærere. Da vil en ny lærer det første året kunne få innspill og veiledning fra en mer erfaren lærer. Det vil gjøre hverdagen litt bedre for mange nye lærere, og flere vil fortsette som lærere også etter det første året.

Ansette 3000 flere lærere med mer tid til hver enkelt elev.
Sørge for flere lærere per elev, spesielt hos de yngste elevene. 
Ansette flere lærere, blant annet ved å følge opp norm for lærertetthet minimum på kommunenivå.
Økt lærertetthet

SV har kjempet for å innføre en nasjonal regel (lærernorm) som sikrer skolene flere lærere, og dette kravet støttes av elevene, foreldrene og lærerne selv. Det skal være så mange lærere på en skole at det maksimum er 15 elever pr lærer i småskolen og maksimum 20 elever pr lærer på resten av klassetrinnene. En slik regel, «nasjonal ressursnorm for økt lærertetthet på skolenivå», skal gi lærerne mer tid til å se og følge opp hver enkelt elev i den ordinære undervisningen. Ressurser til spesialundervisning og særskilt norskundervisning kommer i tillegg. Dette er nå vedtatt av Stortinget og skal innføres over to år fra høsten 2018.

SV er kritisk til at regjeringen ikke fullt ut har kompensert kommunene for de økte utgiftene dette medfører. I vårt alternative statsbudsjett har vi derfor foreslått å øke bevilgningene til kommunene, slik at dette kan gjennomføres uten at det rammer andre viktige velferdstjenester som kommunene har ansvaret for.

Fremdeles gjenstår det å få på plass en nasjonal regel for flere lærere i videregående skole. SV vil innføre en nasjonal ressursnorm som sikrer maks 12 elever pr lærer på yrkesfag, og maks 24 elever pr lærer på studiespesialiserende.

Lærermangel

Til tross for stor tverrpolitisk enighet om viktigheten av kvalifiserte lærere har lærermangelen økt dramatisk de senere årene. Andelen som underviste i norsk skole uten godkjent lærerutdannelse gikk ned fra 4,13 pst i 2009/2010 til 3,24 pst i 2013/2014, og dette viser at den rødgrønne regjeringen lyktes med å snu en negativ trend i løpet av få år. Under den borgerlige regjeringen så har antallet ukvalifiserte «lærere» økt med 40 pst.  Dette medfører at barna våre i 1,5 mill skoletimer blir undervist av personer som ikke er utdannet lærer.

Vi er kritiske til at regjeringen ikke tar lærermangelen på alvor, men tvert i mot har bidratt til å forsterke den ved å innføre ufornuftige karakterkrav for opptak til lærerutdanningen og avskiltet 33 000 erfarne lærere ved å gi kompetansekrav for undervisning tilbakevirkende kraft.

SV mener det haster med å iverksette tiltak for å motvirke lærermangelen, og har fremmet en rekke tiltak på Stortinget som regjeringspartiene dessverre har stemt i mot:

Fjern kravet om 4 i matematikk, se på andre, mer fornuftige krav. Mattekravet har f.eks. ført til at folk som har et gjennomsnitt på over fire, og f.eks. fem i norsk og engelsk, men tre i matematikk, ikke kan bli norsklærer.
Dropp avskilting av erfarne lærere, og innføre en rett og plikt til etter- og videreutdanning. Kompetansekrav for å undervise har tilbakevirkende kraft. Dermed er 33000 allmennlærere ikke lenger kvalifisert til å jobbe i skolen.
Lovfeste og styrke veiledningsordningen av nyutdannede lærer. Denne ordningen er viktig for å motvirke at mange nyutdannede lærere slutter etter få år i skolen.
Gjennomføre en oppfattende rekrutteringskampanje. Etter modell av GNIST som den rødgrønne regjeringen igangsatte, og som gjorde at andelen ufaglærte blei redusert og søkertallene til lærerutdanningene økte.
Sett i gang tiltak for å få tilbake « reservestyrken» av lærere. Ca 35 000 lærere jobber i yrker utenfor skolen, og mange av dem oppgir økt byråkratisering og for liten tid til å følge opp elvene på en god måte, som årsaker til at de sluttet i læreryrket. Ved å reduserer rapporteringsbyrden og byråkratiseringen og innføre en tillitsreform, samt innføring av lærernorm, vil gi bedre rammevilkår og øke lærernes faglige handlingsrom.
Økt lønn. Lærergruppenes og lærerutdannernes lønnsnivå må heves.
Overføre forhandlingsansvaret fra kommune til stat. For å bedre lønns- og arbeidsvilkårene for lærerne må det vurderes å flytte forhandlingsansvaret tilbake til staten.
Målrettede tiltak overfor lærerstudenter i siste delen av utdanningen. Om lag 25 prosent av alle nyutdannede lærere går inn i andre yrker enn læreryrket, noe som årlig tilsvarer om lag 1000 lærere.
Seniortiltak for at lærere skal kunne stå lenger i yrket. En stor del av lærerne går av med pensjon før oppnådd pensjonsalder.
Utvidelse av ordningen med avskriving av studielån. Ordningene med nedskriving av studielån som gjelder avgrensede geografiske områder kan relativt enkelt utvides til å gjelde for et større geografisk område, samtidig som størrelsen på avskrivinger kan økes.
Utvidelse av ordninger med stipender. Ordningen med stipender for personer uten formell lærerkompetanse kan styrkes slik at den enkelte kan avlegge den utdanningen de trenger.
Aktivt bruke økt lønn som virkemiddel for rekruttering. Utnytte handlingsrommet som allerede finnes i avtaleverket til å heve lærernes lønnsnivå.
Tilby lærerutdannere å undervise i skolen. Tilbud om å hospitere i skolen for lærerutdannere vil kunne avhjelpe behovet for lærere. Lærerutdannerne vil få oppdatert kunnskap om arbeid i skolen og få relevant grunnlag for eget FoU-arbeid.