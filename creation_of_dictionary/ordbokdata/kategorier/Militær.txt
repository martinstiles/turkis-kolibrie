Vi må øke forsvarsbudsjettet til 2 % av vår årlige verdiskaping, slik NATO-landene har som felles mål.
Mer om forsvarsbudsjettet
Det er urolige tider. Internasjonal terror og IS truer. Og et tøffere Russland har tatt et landområde i et stort naboland, Ukraina. Etter en lang periode med nedrustning og mindre pengebruk på våpen og militære styrker, er det igjen mer snakk om å ruste opp for å bevare vår egen trygghet. Men uansett hvor mye vi bruker på det norske forsvaret, vil vi alltid være avhengige av NATO hvis vi blir angrepet.

NATO (North Atlantic Treaty Organisation) er verdens største militærallianse, og vi har vært medlemmer siden starten i 1949. Prinsippet er én for alle, alle for én. Det betyr at vi får hjelp fra USA og andre medlemsland hvis vi blir angrepet, og at vi må hjelpe andre land dersom de trenger det.

Men USA synes de sitter med vel mye av regninga. NATO-medlemmene må bidra mer, har Donald Trump vært ekstremt tydelig på. Også Obama ville ha de europeiske landene til å betale mer. Derfor lovet de politiske lederne i de 28 NATO-landene hverandre i 2014 at de skulle bruke mer på forsvar: «Vi vil sikte på å nå NATOs retningslinje om å bruke 2 % av brutto nasjonalprodukt på forsvar i løpet av et tiår.» I dag bruker Norge ca. 1,55 % av BNP på Forsvaret. (BNP er et mål på de verdiene vi skaper i Norge i løpet av et år.) Å nå toprosentmålet innebærer at vi skal bruke ca. 15 milliarder mer i året på Forsvaret enn dagens 50 milliarder. Flere norske politikere mener vi bør trappe opp mot dette.

Verden har store, globale utfordringer som krever sterkt lederskap og godt samarbeid for ikke å utgjøre en fare for norsk og internasjonal sikkerhet. Norsk sikkerhet ivaretas best gjennom økt handel, samkvem, samarbeid og dialog med flest mulig land. Det fremste formålet med det militære forsvaret er å forebygge krig og ivareta Norges sikkerhet. Venstre mener at det norske forsvaret må bygge på NATO, verneplikten og totalforsvaret og at norsk sikkerhet best ivaretas gjennom internasjonalt samarbeid, handel og dialog. Fremvekst og utvikling av frihet, demokrati, rettsstat og ansvarlig markedsøkonomi er den sikreste veien mot internasjonal fred og sikkerhet.

Målet for vår forsvars- og sikkerhetspolitikk er å hevde norsk suverenitet, sikre nasjonale interesser og medvirke til å sikre internasjonal stabilitet.

Senterpartiet er tilhenger av et folkeforsvar som er til stede i hele landet. Hovedoppgaven til Forsvaret er å trygge norsk territorium, inkludert våre havområder. Norge må ha et nasjonalt og selvstendig forsvar med egnede kapasiteter på land, i luft og på sjø. Forsvaret må hevde norsk suverenitet, over territorium, naturressurser og – i siste instans – ved grensene. Senterpartiet mener at investeringen i nye kampfly ikke må gå på bekostning av bevilgningene til de andre forsvarsgrenene.


Landforsvaret med sine soldater på bakken spiller i de fleste konflikter hovedrollen. I Forsvarets omstillingsarbeid er det avgjørende at Hæren utvikles videre til å bli en moderne landstyrke som kan fylle sin viktigste funksjon – førstelinjeforsvaret. Det er strategisk viktig å sikre tilstedeværelsen og kampkraften i våre to nordligste fylker.
Bærebjelken i folkeforsvaret er verneplikten. Senterpartiet mener at verneplikten gir en demokratisk basis for Forsvaret som sikrer rekrutteringsbasen og mener det er nødvendig å øke antallet som gjennomfører verneplikten.

Norge forvalter store naturressurser og har en utsatt geopolitisk plassering. Dette krever at vi har et selvstendig norsk forsvar og at vi deltar i forpliktende internasjonalt forsvarssamarbeid. Det er avgjørende at Norge er i stand til å hevde suverenitet og utøve myndighet i norske områder – særlig i nordområdene. Økt interesse for nordområdene og Norges strategiske posisjon i området gir sikkerhetspolitiske utfordringer. Russland bygger opp forsvarsevnen og øker sin militære kapasitet, noe som har økt uforutsigbarheten og usikkerheten knyttet til russiske intensjoner.

Forsvaret skal hevde Norges suverenitet og, som en del av allianseforsvaret, bidra til å forsvare landet mot ytre angrep eller politisk og militært press. Venstre mener at norsk forsvars- og sikkerhetspolitikk må være forutsigbar og bygge på både avspennende og beroligende tiltak. Forsvaret er først og fremst et redskap for militær beredskap og militært forsvar. I tillegg skal Forsvaret kunne bistå øvrige myndigheter ved større trusler mot den sivile samfunnssikkerheten.
Vi vil blant annet:

– Sikre et sterkt Forsvar som er rustet for sin hovedoppgave – nemlig forsvar av norsk territorium.

– Opprettholde baser i henhold til våre prioriteringer i Langtidsplanen for Forsvaret 2017-2021.
– Øke bevilgningene til Forsvaret til 2 % av BNP innen 2024.



Forsvaret skal være en profesjonell, responseffektiv og kostnadseffektiv organisasjon innenfor de politiske målene og de økonomiske og etiske rammene Stortinget setter. Plasseringen av militære styrker og baser må skje ut fra forsvarspolitiske hensyn, internasjonale krav og nasjonale behov. Før investeringer i militært materiell må det alltid foretas en vurdering av personellsituasjon og hvilke drifts- og vedlikeholdsutgifter anskaffelsen vil innebære fremover.

Venstre mener at Hæren må styrkes. Det er stort behov for landstyrker som også kan bidra i operasjoner i utlandet, og hærstyrkene utgjør den største andelen av slike bidrag.

Norge må prioritere økt seilingskapasitet i nordområdene fremfor andre sjøbaserte forsvarstiltak. Størrelsen på ubåtvåpenet nær smertegrensen, og vi trenger høyere ambisjoner for å videreføre dette våpensystemet. Luftfarten er en viktig strategisk del av forsvaret. Kampfly er svært fleksible og anvendelige – enten man skal overvåke og hevde suverenitet i fredstid eller utføre høyintensive stridsoperasjoner i konflikt. Målrettede angrep truer samfunnets IKT-systemer. Trusselen er stor og økende, og metodene blir stadig mer avanserte. Det gjelder også for truslene mot forsvarssektorens systemer. Venstre mener at Nasjonal sikkerhetsmyndighet (NSM) har en viktig rolle i å bidra til bedre IKT-sikkerhet i samfunnet, og til å møte utviklingen i et stadig mer komplekst IKT-risikobilde


Siden 1990 har Norge deltatt i krig åtte ganger. Det har bidratt til å gjøre Norge mer utsatt som terrormål. Rødt mener det norske forsvaret skal brukes til å forsvare Norges grenser, og ikke som støtte til USA og NATOs angrepskriger mot fattige land.

Avblås jagerflykjøpet
Etter USA er Norge det landet i NATO som bruker mest penger per innbygger på militæret. Allikevel gjør kjøpet av kampflyene F-35 at resten av forsvaret bygges ned. Norges forsvarsevne blir dårligere på bekostning av økt evne til å delta i bombing når USA ber oss om det i utlandet. Jagerflyene er ubrukelige til å forsvare Norge mot angrep. Derfor vil Rødt avblåse jagerflykjøpet til fordel for en styrking av det mobile land- og sjøbaserte luft- og kystvernet.

Et uavhengig forsvar
Rødt er for en vernepliktshær framfor dagens hær som får stadig mer preg av å være en vervehær for spesialsoldater. Derfor er vi for en videreføring av den allmenne verneplikten og en styrking av Heimevernet.   

Rødt vil melde Norge ut av NATO, fordi NATO gjør Norge mer utsatt for angrep og verden mer utrygg. NATO-medlemskapet gjør oss til allierte av regimer som Recep Tayyip Erdoğans Tyrkia og Donald Trumps USA. Rødt ønsker heller at Norge søker mot et forsvarssamarbeid med våre nordiske naboland.

Vi vil opprettholde norsk medlemskap i NATO, men aktivt arbeide for at forsvarsalliansen skal holde seg innenfor kjerneoppdraget om forsvar av medlemsland. Det betyr at vi vil prioritere fredelig konfliktløsning, forebygging av konflikt og forsvar av medlemmenes territorium fremfor såkalte “out-of-area”-operasjoner. Avspenning må fortsatt være et viktig mål for norsk forsvars-, sikkerhets- og utenrikspolitikk. De Grønne vil derfor arbeide for at NATO unngår å øke spenningsnivået i Europa eller i konfliktsoner i andre deler av verden. Vi mener videre at Norge må jobbe for at NATO-samarbeidet ikke skal basere seg på bruk av kjernevåpen.

KrF mener vi må ha et forsvar som er i stand til å håndheve norsk suverenitet på en god måte, samtidig som vi bør kunne bidra i internasjonale operasjoner der det finnes et tydelig folkerettslig mandat. KrF er tilhenger av norsk medlemskap i NATO.

Styrke forsvarsevnen i tråd med den vedtatte langtidsplanen og slutte opp om målsetningene fra NATO-toppmøtet i 2014, som sier at medlemslandene gradvis skal øke sine forsvarsbudsjetter opp mot 2 prosent av BNP innen et tiår, samt at nye investeringer i Forsvaret skal utgjøre minst 20 prosent av de årlige forsvarsbudsjettene. 

390 millioner i ekstra satsinger (300 mill. friske midler, 90 mill. omdisponeringer).

140 millioner til å opprettholde Kystjegerkommandoen utenfor Harstad.

231 millioner til Hæren og Heimevernet, særlig i Troms, Finnmark og Hedmark. 

7 millioner for å opprettholde forsvarskorpsene i Trondheim og Horten.

Enighet om prinsipper og rammer for den varslede landmaktutredningen. Skal konkluderes i statsbudsjettet for 2018. Kampluftvern for Hæren gjennomføres så raskt som mulig.

Forsvarets spesialstyrker tilføres dedikert helikopterstøtte.

Forsvarets verksted i Horten (Karljohansvern) opprettholdes.

Ekstraordinær statlig innsats og midler til gode og effektive omstillingsprogrammer for Andøya. Sivil flyplassdrift på Andøya sikres for å understøtte Andøya Test Centers virksomhet.

Enighet om ny finansieringsmodell for forsvarskorpsene fra 2018.

Heimevernsbasen på Setnesmoen videreføres i påvente av landmaktutredningen.

Vi ønsker å sende de amerikanske soldatene på Værnes tilbake, og hindre norsk deltagelse i NATOs rakettskjold, for å hindre eskalering mot Russland.

For Høyre er det avgjørende at Norge forblir en troverdig alliert i NATO. Derfor stiller vi opp for våre allierte i NATO, og vi ønsker våre allierte velkomne i Norge for å øve sammen med forsvaret vårt. Norge skal være NATO i nord. Slik ivaretar vi best mulig forsvaret av landet vårt.
