Politikerne må starte avviklingen av norsk oljeproduksjon.
Mer om oljeproduksjon.
Norge er ett av 175 land som har skrevet under Parisavtalen. Hvilken betydning har det for norsk oljebransje?
Avtalen sier at verden skal begrense oppvarmingen av jordkloden, den skal stige maks. 2° C over 1990-temperaturen. Landene som har skrevet under lover derfor å kutte utslipp av CO2 og andre klimagasser.
I Norge kommer de største utslippene fra olje- og gassutvinning på plattformene våre. Ved å trappe ned eller avvikle denne produksjonen kommer utslippene til å gå ned i Norge. Men de vil kanskje øke andre steder? Verden vil nok bruke olje og gass i mange tiår framover. En nedtrapping i Norge kan også føre til at det blir mer oljeutvinning i land som produserer mindre miljøvennlig enn Norge.
De Grønne ønsker å gi oljeeventyret en lykkelig slutt. Derfor er vårt hovedkrav for å støtte en regjering at det ikke åpnes for mer leting og utvinning av olje og gass på sokkelen.

Stanse åpning av nye olje og gassfelt på norsk sokkel.
Starte en gradvis og planmessig utfasing av petroleumsvirksomheten over en 15-årsperiode.
Opprette en oljekommisjon etter modell fra den tyske kullkommisjonen. Kommisjonens mandat bør være å forhandle frem en dato for utfasing og en plan for omskolering av oljearbeidere.
Satse målrettet på omstilling av kompetanse og teknologi i olje- og gassindustrien og leverandørindustrien.
Fjerne alle skattefordeler og subsidier til petroleumsvirksomhet og avskaffe TFO-ordningen.
Gi gode skattevilkår til grønne næringer inspirert av dagens fordeler til olje- og gassindustrien.
Oljeutvinning er den største kilden til forurensing i Norge. Hvert år bidrar norsk olje og gass til over 500 millioner tonn CO2-utslipp i utlandet. Det er nesten ti ganger mer enn alle utslipp på norsk sokkel.

Klimaforskerne advarer oss om at nesten all fossil energi må bli liggende for å unngå katastrofale klimaendringer. Det gjelder ikke minst norsk olje i Arktis, som hverken er renere enn andre lands olje, eller kostnadseffektiv i global sammenheng. En studie i Nature viser at all olje og gass bør bli liggende hvis vi skal unngå to graders oppvarming, og i Paris-avtalen har vi vedtatt at vi ønsker å begrense oppvarmingen til 1,5 grader.

Oljebransjen har lenge påstått at norsk olje og gass er “verdens reneste”. Sannheten er at gigantfelter i Saudi-Arabia er både renere og billigere, og ikke ligger i sårbare havområder. I alle tilfeller utgjør utslippene fra oljeproduksjon bare 2-3% av de totale co2-utslippene. Resten kommer ved forbrenning.

Oljebransjen påstår også at fattige land trenger vår olje og gass. Realiteten er at Norge eksporterer olje og gass nesten utelukkende til rike OECD-land, og at disse landene i dag er i ferd med å fase ut sin egen bruk av fossil energi.
Å fase ut norsk olje og gass er ikke bare viktig for miljøet – det er også det klokeste Norge kan gjøre for å sikre vår egen velstand i framtiden. Det er nemlig stadig mer usikkert om vi vil tjene penger på oljeutvinning i framtida. Allerede har nærmere 50 000 arbeidsplasser forsvunnet på grunn av stupende oljepriser. Store deler av norsk sokkel har lav lønnsomhet ved oljepriser under 50 dollar. Vi vet også at behovet for olje vil synke om verden lykkes med det grønne skiftet.

Norge har allerede tapt mye på å satse på gammeldagse næringer. Over hundre miliarder av fellesskapets penger er tapt i utlandet etter at Statoil har forsøkt å investere i fracking, tjæresand og andre forurensende prosjekter. I Barentshavet har de to eneste feltene som er i drift – Snøhvit og Goliat – gått flere titalls milliarder over budsjett, og blitt ferdig flere år på etterskudd. Oljeeventyret er i ferd med å ta slutt, og De Grønne mener det bør bli en lykkelig slutt.
Hva skal vi leve av uten olje? Vi skal leve av det samme som Sverige, Danmark, Finland og de fleste andre rike land: et mangfoldig næringsliv. De færreste rike land lever av å selge én råvare. Den største verdien Norge har er ikke olja vår, men kompetansen til alle som bor her. Den bør vi utvikle videre for å skape nye, grønne næringer.
Dette er en plan for å trappe ned
norsk olje- og gassproduksjon til
et minimum og samtidig sikre en
omstilling til et lavutslippssamfunn
med et næringsliv basert på
fornybare ressurser. Tiltakene i
denne planen kan gjennomføres her
og nå, med eksisterende teknologi
og innenfor rammene av dagens
styresett og økonomiske system.
Olje- og gassindustrien er Norges
største kilde til klimagassutslipp.
De totale utslippene fra forbruk
av norskprodusert olje og gass
tilsvarer 1,5 prosent av verdens
klimagassutslipp. Norge har historisk
et stort ansvar for de globale
utslippene, og er samtidig ett av
landene med størst kapasitet til å
redusere dem.
Rødt mener Norge gjennom
innenlands tiltak skal kutte minst 60
prosent av utslippene innen 2030 og
minst 90 prosent innen 2050. Den
eneste veien til garantert reduserte
klimagassutslipp er at hvert land tar
ansvar for sine utslipp. Det vil også
være helt nødvendig å vise til for
å få til en bindende, internasjonal
klimaavtale. I tillegg må vi bidra
til utslippskutt internasjonalt ved
å betale inn 10 milliarder årlig til
FNs klimafond, og gjennom å gjøre
teknologi gratis tilgjengelig for fattige
land (primært i sør).
Olje- og gassindustrien har i
dag en dominerende plass i norsk
økonomi, og skaper problemer for
andre næringer. Da vi begynte å
utvinne olje, var det klare grenser
for hvor stor andel olje- og gassindustrien skulle utgjøre av norsk
næringsliv. I dag er dette overlatt
til markedet, og er avhengig av
svingende oljepriser. I tillegg
favoriserer staten denne næringen
gjennom mange særordninger,
subsidier og skatteletter.
Tiltak for å redusere olje- og
gassproduksjonen
Rødt går inn for å trappe ned olje- og
gassvirksomheten til et minimum:
Vår målsetning er at vi i 2030
utelukkende utvinner olje og gass
som råvare for industrien. Årene
fram mot 2030 vil vi bruke på å
omstille denne sektoren og hele det
norske samfunnet. Nedtrapping av
olje- og gassproduksjon skal skje ved
å fjerne subsidier og særordninger
og gjennom en offentlig styrt
nedtrapping på norsk sokkel. De
viktigste tiltakene vil være:
Ingen tildeling av nye
felter, verken gjennom
konsesjonsrunder eller TFO.
Stans i utbyggingen av nye felt.
Renasjonalisering av Statoil, og
oppkjøp av felt på norsk sokkel
fra andre aktører. Selskapet
skal brukes til å trappe ned
produksjon på norsk sokkel med
98,5 prosent innen 2030.
Raskere nedtrapping av gassutvinning gjennom reforhandling
av gasskontrakter.
Avvikling av ordningen
som dekker 78 prosent av
investeringene til selskaper som
driver leteboringer uten resultat.
Nedlegging av støtten til Oljedirektoratets seismikkskyting.
Avslutning av ordningene
med seks års avskrivingstid på
investeringer og fradrag for alle
kostnader.
Stans i friinntekten og dekkingen
av investeringer.
Tiltak for å bygge det fornybare
Norge
40 000 personer jobber i dag direkte
i olje- og gassindustrien, men så
mange som 250 000 er tilknyttet
industrien på en eller annen måte.
Rødt mener at disse menneskene
ikke skal betale kostnadene for den
nødvendige omleggingen. Derfor
har det offentlige et stort ansvar i å
sikre at deres rettigheter ivaretas og
at kompetansen deres brukes for å
bygge det fornybare Norge.
På samme måte som klimaproblemene ikke kan løses gjennom
ett enkelt tiltak, er det heller
ikke én enkelt sektor som skal
sikre inntekter, arbeidsplasser og
energi i framtida. Det er mange
viktige sektorer som trenger
kunnskap og erfaring vi i dag
finner i olje- og gassindustrien,
deriblant energieffektivisering,
maritime næringer, fornybar
energi, kraftforedlende industri
og treforedling. I tillegg vil det
fornybare Norge trenge flere
i andre næringer: bærekraftig
matproduksjon, materialgjenvinning,
og bygging og drift av et miljøvennlig samferdselssystem med
flere kollektive løsninger. Vi
trenger flere som kan gjennomføre
lavutslippstiltak i kommunene, og
behovet for arbeidskraft vil øke
innenfor utdanning og omsorg. De
viktigste tiltakene vil være:
Økte tilskudd til ENOVA
øremerket energieffektivisering
og klimateknologifondet.
Statlig finansierte prosjekter
innen energieffektivisering
og fornybar energi, inkludert
oppgradering av eksisterende
vannkraftverk.
Innføring av feed-in-tariffer (se
ordliste) for fornybar energi.
Nye statlige stimulerings- og
støtteordninger for raskere
omstilling av verftsindustrien,
slik at den kan levere til
andre sektorer enn olje- og
gassindustrien.
Et offentlig utvalg med
representanter fra
fagforeninger, industrien og
forskningsmiljøer som kan
utvikle en plan for oppbygging
av nye arbeidsplasser,
forskning og relevante
videreutdanningsmuligheter for
de som i dag jobber i olje- og
gassindustrien.
Et nytt industrikraftregime
med krav til lokal og
energieffektiv produksjon,
samt utslippsreduksjoner, i
bytte mot stabile og rimelige
kraftforsyninger til den
kraftforedlende industrien. Det
må ikke bygges flere kraftkabler
til utlandet for eksport av norsk
strøm.
Miljøkrav til industri og
avfallsbehandling som sikrer
økt gjenvinning av materialer og
energi. Det må stilles krav til at
produkter har lang levetid, og
er lette å gjenvinne når de ikke
lenger kan brukes.
Langsiktige og stabile
rammevilkår for skogsdrift
og treforedling som ivaretar
biologisk mangfold og sikrer at
ressursene brukes til det vi som
samfunn har størst behov for.
En offentlig innkjøpspolitikk
med strenge miljø- og
klimakrav, som favoriserer
lokal produksjon, og dermed
økt grad av videreforedling og
industrialisering.
En samferdselspolitikk
som prioriterer å utvide og
oppgradere banenettet, satser
på sjøgående transport og øker
kapasiteten i kollektivtrafikken.
Oljeuavhengige kommuner og
fylker.
Hele det norske samfunnet må
omstilles for å bli oljeuavhengig, det
gjelder også kommuner og fylker.
Dette vil skape nye arbeidsplasser.
Kommunene bør være bevisste på
hvilke arbeidsplasser de vil legge
til rette for gjennom gunstige
rammebetingelser eller prioritering
av lokale bedrifter rettet mot for
eksempel energieffektivisering.
Å bli oljeuavhengig innebærer
at man planlegger grønt
og sikrer at framtidige
infrastrukturutbygginger bidrar til
å redusere fossil energibruk i lang
tid framover. Her vil planarbeidet
og samferdselspolitikken
være særlig viktig. Rødt
går imot kapasitetsøkende
motorveiutbygginger, slik
som E18 vestover fra Oslo, og
areal- og transportkrevende
kjøpesenterutbygginger.
Kommuner må redusere
energiforbruket og gjøre det
resterende mer miljøvennlig.
Energieffektivisering bør alltid
prioriteres først, deretter utbygging
av lokalt tilgjengelig fornybar energi,
som solenergi og jordvarme. Det
offentlige kjøper varer og tjenester
for nesten 400 milliarder årlig, og
innkjøpspolitikken bør favorisere
miljøvennlige, varige og lokalt
produserte varer. I tillegg må
kommunene jobbe for å trekke egne
investeringer og investeringer via
KLP ut av fossilselskaper.
Norge skal redusere utvinninga av fossil energi, og i framtida basere seg på fornybar energi
Varig vern og petroleumsfrie områder utenfor Lofoten, Vesterålen og Senja, i Barentshavet, på Mørekysten, i Farsundsbassenget, Jan Mayen og Arktis.
Det skal utarbeides en langsiktig plan for utvinning av olje og gass i Nordsjøen som reduserer utvinningstempoet, og som sikrer langsiktige og stabile leveranser av olje og gass til de formål der det som alternativ ikke kan brukes fornybar energi. Målet skal være at minst 90 % av utvinningen skal være stanset i 2030. Utvinning av kull må også reduseres, ikke økes. Denne omstillingen må skje i takt med en planmessig og storstilt etablering av nye industriarbeidsplasser - ikke gjennom omstilling til arbeidsledighet.
Noreg skal bli fritt for fossile utslepp innen 2040.
Bruke eigarmakta til staten i Equinor, tidligare Statoil. Styrke forsking og innovasjonsmidlar med mål om å gradvis fase ut oljeproduksjon. Selskapet skal ikkje investere i tjæresand.
Trekke Statens pensjonsfond utland ut av alle investeringar i fossil energi.
Klimaendringene må også påvirke petroleumspolitikken. Både nasjonale klimamål og det internasjonale målet om å redusere temperaturstigningen til 1,5 grader tilsier at betydelige deler av norsk olje og gass må bli liggende.
I takt med at fossilandelen og klimagassutslippene går ned, vil markedet for olje og gass skrumpe inn. Samtidig vil markedet for de fornybare energibærerne og de moderne nullutslippsløsningene vokse. Venstre vil posisjonere Norge til å være med på denne energiomstillingen.
Dette får konsekvenser for norsk petroleumspolitikk. Venstre vil ikke gjennomføre 24. konsesjonsrunde. Det norske næringslivet må vris i andre retninger for å sikre en bærekraftig økonomi. På veien mot 2030 må vi ha en høy CO2-avgift som sikrer at bare den olje og gass med lavest CO2-avtrykk utvinnes på norsk sokkel.

Venstre vil at spesielt sårbare områder skal vernes permanent. I tillegg må ordningen med tildeling av forhåndsdefinerte arealer (TFO-ordningen) brukes slik den var opprinnelig ment, og skattesystemet må endres. På den måten unngår vi å låse store samfunnsressurser i en sektor som vil ha fallende lønnsomhet i takt med at klimapolitikken lykkes.
