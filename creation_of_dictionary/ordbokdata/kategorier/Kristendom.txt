Det er viktig å ha en «K» i skolens KRLE-fag for å sikre kunnskap om kristendommen for framtida.
Mer om KRLE-fag
KRLE står for «Kristendom, religion, livssyn og etikk» og er et skolefag i grunnskolen.
Striden om religionsfaget i norsk skole har vart i to tiår. Før 1997 fikk elevene undervisning i kristendomskunnskap, men det var mulig å få fritak fra faget og heller få undervisning i livssynskunnskap.
Så prøvde man å samle kristendom og andre livssyn i et fag som skulle være obligatorisk for alle. KRL ble navnet på faget (kristendom-, religion- og livssynskunnskap). Men mange mente de ble påtvunget kristendomsundervisning og at det var for vanskelig å få fritak.
Da Norge ble dømt i den europeiske menneskerettighetsdomstolen i 2006, ble Norge nødt til å gjøre endringer. I 2008 endret faget navn fra KRL til RLE (religion, livssyn og etikk), men etter en politisk avtale mellom KrF og regjeringspartiene kom K-en tilbake i 2015. Læreplanen til faget sier at om lag halvparten av tiden i faget skal brukes på kristendomskunnskap.
Noen partier mener det er viktig å bevare K-en, andre mener det er riktig å fjerne den.
Kristendommen og kristen kulturarv skal ha en sentral plass i både religions- livssyns- og etikkfaget (KRLE) og formålsparagrafen. Det ikke skal være noen tvil om at skoleeier skal ha frihet til å trekke vår kristne kulturarv inn i skolehverdagen og at skolegudstjenester skal være lov. Det skal selvsagt også være mulig å søke fritak fra utøvende aktiviteter.
Sikre kristendom og den kristne kulturarv i grunnopplæringen
Det er viktig at norske elever lærer om kristendommens plass i Norge. Det handler ikke om særbehandling, men om at kunnskap om kristendommen er en nøkkel til å forstå det norske samfunnet, vår kultur og tradisjon.

KrF vil
sikre at norske elever fortsatt skal få undervisning i KRLE (Kristendom, religion, livssyn og etikk), og at kristendommen skal ha en plass i faget som er naturlig ut fra norsk historie og kultur
sikre at emner i KRLE forblir en obligatorisk del av lærerutdanningen
Religionsfaget i skolen handler ikke om forkynnelse eller formidling av hva slags tro som er rett og galt. Det er et kunnskapsfag der elevene skal lære om sentrale religiøse og livssynsmessige begreper og fortellinger, hva som kjennetegner de forskjellige religionene og livssynene, hvordan det preger hvordan folk tenker om ulike spørsmål osv.

KrF mener det er naturlig at kristendommen vies noe større plass i faget enn andre religioner. Det er fordi kristendommen er verdens største religion, Norges største religion, og den religionen som uten sidestykke har påvirket norsk historie, kultur og samfunn i størst grad gjennom tusen år.

I tillegg mener KrF at dersom man skal ha toleranse og forståelse for andres religion, må man også kjenne til historien rundt sin egen kulturhistorie og religion. Derfor er det viktig at norske elever lærer om kristendommens plass i Norge. Det handler ikke om særbehandling, men om at kunnskap om kristendommen er en nøkkel til å forstå det norske samfunnet, vår kultur og tradisjon.

Da RLE-faget ble innført i 2008 sa den rødgrønne regjeringen at man fortsatt skulle benytte rundt halvparten av tiden i faget på kristendom, men likevel så man at mange skoler brukte mindre og mindre tid på kristendommen i faget. Derfor mener KrF at det var riktig med en tydelig presisering om at kristendommen skal utgjøre om lag halvparten av undervisningen i faget. Det er fortsatt rom for noen lokale tilpasninger, men på denne måten sikrer vi at religionsfaget blir praktisert likere i hele landet, uten de store variasjonene fra skole til skole som har vært i faget de siste årene. Det er viktig for at alle norske elever skal ha de samme forutsetningene for å forstå hverandre og det samfunnet vi lever i.

KrF mener også at KRLE-faget bør være obligatorisk i lærerutdanningen. Det er viktig at lærere som skal ut i samfunnet og undervise elever med ulike religiøse og livssynsmessige bakgrunner har kjennskap til innholdet i elevenes tro og hvordan dette påvirker dem og hverdagen deres. Religion og livssyn er en viktig del i livene til mange mennesker, og det å kjenne til dette er viktig også for lærere som møter elever i skolen, selv om de ikke nødvendigvis skal undervise i KRLE selv.

Hva har KrF gjort?

Fått gjennomslag for at fagets innhold også skal reflekteres i navnet gjennom at K for kristendom er kommet tilbake i fagnavnet, og et krav om at om lag halvparten av faget skal omhandle kristendom
Fått gjennomslag for at emner i KRLE skal være obligatorisk del av lærerutdanningen fordi morgendagens lærere trenger å ha kunnskap om religion og livssyn for å møte elevene sine som hele mennesker

Vi arbeider for et samfunn der enhver har en selvsagt rett til å utøve sin tro eller sitt livssyn.

Vi vil:

Sikre vern mot diskriminering på bakgrunn av livssynstilhørighet og kulturell tilhørighet.
Likebehandle alle tros- og livssynssamfunn.
Sikre tros- og livssynssamfunn selvråderett i tros- og ansettelsesspørsmål.
Ha en livssynsnøytral formålsparagraf for skolen og barnehagen.
Erstatte faget KRLE med faget FRED (filosofi, religion, etikk, dialog) som et inkluderende og mangfoldig religions- og livssynsfag i norsk skole.
Arbeide for en livssynsnøytral ekteskapslov.
Gi kommunene ansvaret for organisering av gravplasser og arbeide for flere gravplasser tilpasset alle livssyn.
Overføre ansvaret for vedlikehold av middelalderkirker og andre vernede bygg i Den norske kirkes eie til staten.
Legge til rette for etablering av flere livssynsfleksible seremonirom.

Tros- og livssynsfrihet

Tros- og livssynsfrihet er en grunnleggende menneskerett og en forutsetning for et fritt samfunn. Vi arbeider for et samfunn der det er rom for hele mennesket, også for den enkeltes religiøse identitet eller livssyn. Enhver skal ha en selvsagt rett til å utøve sin religion, tro eller overbevisning, enten det er alene eller i fellesskap med andre.

 

Aktiv debatt om tro og livssyn


Tros- og livssynssamfunn er viktige samfunnsinstitusjoner med en naturlig plass i den offentlige debatten og i det offentlige rom. Med et økende livssynsmangfold må vi ta til stadig nye spørsmål om enkeltmenneskets rett til å utøve sin tro eller livssyn, religionens plass i det offentlige rom og forholdet mellom tros- og livssynsfrihet og andre grunnleggende menneskerettigheter.
Vi vil ha et samfunn med en aktiv og konstruktiv debatt om slike og andre tros- og livssynsspørsmål. Dette forutsetter et sterkt vern av ytringsfriheten, en grunnleggende respekt for tros- og livssynsfriheten og åpenhet for hverandres synspunkter.
Rødt arbeider for at det offentlige Norge skal være tros- og livssynsnøytralt. Derfor er vi tilhengere av et tydelig skille mellom stat og kirke. Vi ønsker også at skolen og barnehagen skal ha en religionsfri formålsparagraf, og at faget KRLE må gjøres om til et religionsnøytralt verdi- og filosofifag.
Uansett er det etter mitt skjønn feil når vi skiller kirke fra stat, fjerner K en i KRLE og innfører meldeplikt for å delta i skolegudstjeneste før jul fordi vi må tilpasse oss et flerreligiøst samfunn. Jeg kan ikke huske at representanter for andre religioner har hatt problemer med en åpen og solid verdiforankring. Så slutt å skyve disse foran i denne typen debatter.
