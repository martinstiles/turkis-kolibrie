Formuesskatten gjør det vanskelig for norske eiere å skape arbeidsplasser, derfor må den reduseres mer.
Mer om formuesskatten
Formuesskatten er ofte det heteste temaet i norsk skattedebatt. Den er en skatt på det du eier; penger, aksjer, hus og hytter, biler og båter.

De som forsvarer skatten argumenterer gjerne med fordeling. For formuesskatten gjør at de som eier mest bidrar mer til spleiselaget. De som er kritiske til skatten peker ofte på at den er et problem for norske arbeidsplasser fordi arbeidsgivere blir nødt til å bruke penger på å betale skatt i stedet for å investere i bedriften og arbeidsplassene. Utenlandske eiere som eier arbeidsplasser i Norge og skatter til andre land, trenger jo ikke å betale formuesskatt.

I skattereformen som ble vedtatt av Stortinget i denne stortingsperioden ble formuesskatten på det som blir kalt «arbeidende kapital» redusert. Det betyr at verdier som kan investeres i bedrifter (maskiner, aksjer og liknende) skal skattlegges snillere enn for eksempel private luksusbåter og denslags.
Formuesskatten gjør at de rikeste bidrar til fellesskapet, og er med på å redusere forskjeller.
Gå mot Høyres forslag om å fjerne formuesskatten slik at 33 100 personer blir nullskatteytere.
Øke bunnfradraget slik at det bare er formuer over 1,7 millioner kroner som vil bli skattet. Satsen skal være 1,1 %.
Formuer over 20 millioner kroner får en formuesskatt på 1,3%.
Verdsettingsrabatt for aksjer, driftsmidler og næringseiendom settes til 20 prosent.
Verdsettingsrabatt for primærbolig skal beholdes på 75 prosent.
Formuesskatten sikrer at de som har minst generelt sett kan betale mindre skatt, mens de som har mest betaler noe mer.

Det blir flere jobber med formuesskatten
En rapport høyreregjeringen selv bestilte og fikk levert oktober 2020 viser at det faktisk blir flere jobber av å beholde formuesskatten.

«Hovedresultatet fra denne analysen er at økt formuesskatt for majoritetseiere i nært eide, små og mellomstore virksomheter i gjennomsnitt bidrar til å øke sysselsettingen i den virksomheten de eier.», står det i rapporten Frischsenteret og Senter for skatte- og atferdsforskning ved NMBU har laget.

Forskerne skriver at formuesskatten gjør at eierne tar ut mindre utbytte og lønn til seg selv. Med andre ord gjør høyere formuesskatt det mer lønnsomt for eierne å plassere formuen i bedriften. I rapporten anslås det at én krone mer i beregnet formuesskatt øker lønnssummen i bedriften med 30 øre samme år.

Kutt i formuesskatt skaper ikke arbeidsplasser
I august 2015 leverte Menon en rapport om kapitalbeskatning og investeringer i norsk næringsliv på bestilling fra regjeringen. Rapporten konkluderer med at kutt i formuesskatten er nesten uten virkning på bedriftenes investeringer.

Finansdepartementet skriver i skatteproposisjonen 2015 at «Det er ikke grunnlag for å budsjettere med dynamiske effekter i 2015 av forslagene til skatteendringer».

I nasjonalbudsjettet 2015 skrev høyreregjeringen at «Siden kapitalmarkedene i Norge i det store og hele fungerer godt, vil formuesskatten antagelig først og fremst påvirke sparingen». Fagfolkene uttaler blant annet at «De fleste økonomer har ikke tro på at lettelser i formuesskatten gir noen særlig vekst.»

Skatten som betyr noe for bedrifter er selskapsskatten. Den ønsker vi skal ligge på 22 prosent.

Heller ikke i senere år har høyreregjeringen vært i stand til å gi et svar på hvilke effekter skattekuttene har på vekst eller sysselsetting, til tross for at de omtaler formuesskattekutt som tiltak for å skape nye arbeidsplasser.

Verdsettelsesrabatt på aksjer og driftsmidler - såkalt «arbeidende kapital»
Når Høyre bruker begrepet «arbeidende kapital» er det hovedsakelig snakk om formueskatterabatt på aksjer. Aksjer utgjør hele 88% av grunnlaget rabatten gjelder for.
Høyre vil sikre norsk eierskap gjennom å trappe ned formueskatten på arbeidende kapital for å gjøre beskatningen av norske bedrifter konkurransedyktig med sammenlignbare land. 
Skatte- og avgiftssystemet må legge til rette for vekst og verdiskaping. Norge har i hovedsak et velfungerende skattesystem.

Vårt progressive skattesystem sikrer at de som tjener mest, også betaler mest i skatt. Skatteinntektene er avgjørende for å finansiere vår felles velferd. Derfor vil Høyre ha et lavere skatte- og avgiftsnivå for familier og bedrifter.
Skatter og avgifter har som hovedoppgave å finansiere velferdsgoder til befolkningen. For KrF er det i tillegg et viktig mål at man gjennom skattepolitikken oppnår mer rettferdighet gjennom omfordeling fra de som har mest til de som har mindre. Generelle kutt i formueskatten innebærer først og fremst en skattelette for velstående personer, og skaper økte ulikheter. KrF er derfor skeptiske til generelle kutt i formueskatten.

Målet om omfordeling må balanseres mot at skattene skal ha minst mulig negative konsekvenser for effektiviteten i økonomien, og skattene må ikke være et hinder for muligheten til å opprettholde og skape nye arbeidsplasser i hele landet. I en rapport utarbeidet av analyseselskapet Menon på oppdrag for Finansdepartementet, fastlås det at en reduksjon i selskapsskatten vil gi langt større gevinst for verdiskapning og sysselsetting enn generelle kutt i formueskatten. KrF vil derfor prioritere kutt i selskapsskatten fremfor generelle kutt i formueskatten.

KrF foreslår derimot å fjerne formueskatt på arbeidende kapital. Arbeidende kapital kan defineres som kapital brukt i aktiv næringsvirksomhet, som for eksempel driftsmidler, utstyr, varebeholdning, kontantbeholdning og så videre. Med en slik modell vil det fortsatt være formuesskatt på bankinnskudd og eiendom, men ikke på for eksempel trucker, traktorer og trålere som sikrer arbeidsplasser. Dette stimulerer til formuesoppbygging i produktiv næringsvirksomhet og ikke f.eks. investeringer i bolig og eiendom som skaper mer begrensede merverdier.


Gjøre det lettere å starte og drive små foretak, gjennom blant annet lettelser i arbeidsgiveravgiften for små bedrifter og økt bunnfradrag i formueskatten
Samtidig er skattesystemet viktig for å omfordele mellom fattig og rik, og for å unngå at kapital blir samlet på færre hender. De Grønne vil føre en progressiv skattepolitikk som reduserer ulikheter i samfunnet, med mindre skatt på lave inntekter, og mer skatt på høye inntekter og formue.
Rødt ønsker økt formuesskatt for å redusere forskjellene og finansiere flere og bedre fellesskapsløsninger.

Den blåblå regjeringen har i perioden 2013 - 2017 gitt bort flere milliarder kroner fra fellesskapet til landet aller rikeste ved å kutte i formuesskatten. Dette er en skatt man betaler på netto formue, og når prosentsatsen reduseres vil de som har størst formue tjene mest på dette. De borgerlige partiene påstår at slike skattekutt vil gi flere arbeidsplasser, men det eneste vi kan være sikker på er at det gir direkte utslag i økte økonomiske forskjeller.

Rødt mener kuttene i formuesskatten bør reverseres, i tillegg ønsker vi ennå høyere skatt på store formuer. Når forskjellene øker og vi får flere fattige familier samtidig som antallet millionærer og milliardærer vokser, må vi sikre omfordeling også via skattesystemet.

I tillegg til økt skattesats ønsker Rødt å fjerne særordninger som gjør at formuer blir «nedjustert» i ligningsverdi. Det er et viktig prinsipp å unngå skattesubsidier for de rike, ved å sikre at det er hele den reelle formuen som blir skattepliktig.
Økt skatt på store formuer, i form av en formuesskatt med høyt bunnfradrag og flere innslagspunkter med økende skattesatser
Sp er en sterk tilhenger av skatt etter evne for privatpersoner. Det betyr progressiv inntektsskatt og formueskatt for arbeidsfrie inntekter av en netto formue over om lag 2 mill. kroner.
Formuesskatten sikrer at de med de største formuene bidrar mest til felleskapet, men utgjør også en betydelig belastning for næringslivet. I økonomisk vanskelige tider er det viktig at bedrifter har bygget opp egenkapital.

Dette blir norske private eiere i dag straffet for gjennom formuesskatten selv etter de reduksjoner Venstre har bidratt til de siste årene. Nordmenn som vil investere og eie i Norge skal ikke ha dårligere vilkår enn utenlandske eller statlige eiere.

Derfor vil Venstre at formuesskatten reduseres ved en gradvis økning av bunnfradraget og en lavere verdsettelse av aksjer. Slik ivaretar en også den sosiale profilen og sikrer at de mest formuende bidrar.
redusere formuesskatten ved en gradvis økning av bunnfradraget
ha en lavere verdsettelse av aksjer
øke ligningsverdien på sekundærbolig til 100 %
innføre en tidsbegrenset rabatt i formuesskatten for gründere ved børsintroduksjon av eget selskap