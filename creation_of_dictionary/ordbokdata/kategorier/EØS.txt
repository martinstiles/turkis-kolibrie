Norge bør si opp EØS-avtalen.
Mer om EØS-avtalen
I 1992 skrev Norge under EØS-avtalen.
EØS-avtalen lar Norge være med i det som blir kalt «EUs indre marked», det som sikrer at varer, mennesker, tjenester og penger skal kunne flytte seg ganske fritt mellom landene uten å møte på store hindre. Slik sikrer vi for eksempel at norske bedrifter får selge varene sine i andre europeiske land uten for mye trøbbel.
For å være med på dette systemet må vi akseptere ulike regelverk og direktiv som er laget av EU. Men siden vi ikke er EU-medlem har vi ikke stemmerett når reglene utformes. Både nordmenn som elsker EU og de som hater EU, er enige om at dette ikke er spesielt demokratisk for Norge. Men mens noen mener EØS-avtalen er helt avgjørende for norske bedrifter og arbeidsplasser, mener andre vi bør reforhandle eller kvitte oss med hele avtalen – og heller få på plass en mindre omfattende avtale med EU.
Siden EØS-avtalen trådte i kraft 1. januar 1994, har Norge hatt økt verdiskaping, kjøpekraft og sysselsetting. 

Avtalen er en viktig årsak, fordi norsk næringsliv har nytt godt av samme forutsigbare markedstilgang og standardregler som EUs egne medlemsland. 

Som et lite land med åpen økonomi er Norge avhengig av et fungerende internasjonalt regelverk. 80 prosent av vår handel skjer med EU, og seks av ti norske eksportarbeidsplasser er avhengig av EU-markedet. 

Avtalen gir Norge innflytelse på beslutningsprosessene som gjelder i det indre markedet.     

EØS-avtalen har trygget vår økonomi og tjent oss vel i 25 år. Men vi får også utfordringer i arbeidslivet. Arbeiderpartiet vil bruke vårt handlingsrom bedre, hvor mye mer kan gjøres for å sikre ordnede forhold på arbeidsplassene og bekjempe sosial dumping. 
Den gamle frihandelsavtalen gjelder kun tollfrihet for de fleste industrivarer. Verken de andre delene av det indre marked, som den viktige tjenestehandelen, eller vernet mot «skjulte handelshindre», er inkludert. Det er heller ikke de mange andre programmene, som utdanningssamarbeidet. 

Skal man «reforhandle», må man først si opp dagens EØS-avtale. Sveits brukte nærmere ti år på å få løsningen de nå har. Det kan ikke Norge og norsk næringsliv risikere. Norge vil ha en langt svakere posisjon enn under EØS-forhandlingene. Da forhandlet seks EFTA-land mot 12 EU-land. Nå vil det være snakk om Norge, Island og Liechtenstein mot et EU på 27 land. Som har sitt fokus på forhandlinger med land nummer 28, Storbritannia.   
Viktige politikkområder for EU er ikke omfattet av EØS-avtalen. Det gjelder blant annet det meste av landbruks- og fiskeripolitikken - to viktige årsaker til flertallet mot EF/EU-medlemskap i 1972 og 1994. 

I EØS kan Norge delta i arbeidet med direktivene, men ikke stemme ved endelig behandling. Til gjengjeld blir de behandlet i Stortinget, mens EU-land må innføre dem automatisk selv om de skulle ha stemt i mot.   
Det bestemmes mye i EU med betydning for Norge. Men EU er såkalt overnasjonal, EØS-avtalen mellomstatlig. Alle direktiver må derfor vedtas av Stortinget, og Stortinget kan reservere seg mot at de innføres i Norge. 

I praksis sitter reservasjon langt inne, da det kan svekke avtalen på det aktuelle saksfeltet. 
Fremskrittspartiet har enkeltmenneskets frihet og selvråderett som en vesentlig målsetting. Virkemidler i arbeidet for å nå dette målet er reduksjon eller avskaffelse av hindringer for menneskets utfoldelse, virketrang og realisering av egne mål. Slike hindringer kan være en følge av at statens makt er for omfattende. Det kan også skyldes nasjonale grenser, av proteksjonistisk karakter, som utelukker mennesker og bedrifter fra å samarbeide over landegrensene.

Åpenhet, frivillighet og fri bevegelse av kapital, virksomhet og mennesker på global basis er viktige verdier. Vi ser positive utviklingstrekk innenfor regionale områder.

Den Europeiske Union (EU) ble i sin tid opprettet med formål om å fremme fred, frihet og samhandel i Europa. I den senere tid har imidlertid EU utviklet seg i overnasjonal retning. Her kan Lisboa-traktaten nevnes som eksempel. Man har beveget seg vekk fra de opprinnelige tankene, og beveget seg mot et overnasjonalt byråkrati i Brussel som legger hindringer i veien for folk flest. Derfor er FrP imot norsk medlemskap i EU.

EØS-avtalen sikrer norsk adgang til EUs indre marked, og er av vital betydning for norsk næringsliv. Det er viktig med forutsigbarhet og klare regler for handel i EØS-området. FrP vil arbeide for å forbedre EØS-avtalen med sikte på å sikre norske interesser. Avtalen må på enkelte områder tolkes strengere og om nødvendig reforhandles for å bedre ivareta norsk suverenitet og nasjonale interesser.

Det er helt nødvendig å redusere eksporten av og tilgangen til norske velferdsytelser, samt benytte muligheten til permanent grensekontroll. Vi må i større grad utnytte handlingsrommet ved bruk av tilpasningstekster og vetoretten.

Ytre Schengen-grense er under sterkt press, og flere Schengenland har liten evne til å kontrollere egen yttergrense, med de følger at personer ukontrollert strømmer illegalt inn i Schengenområdet. Denne problemstillingen må gripes tak i og løses, dersom avtalen skal videreføres i sin nåværende form.

I Europa som område vil vi arbeide for en liberalisering av økonomien for å fremme vekst og velferdsutvikling. Det er viktig med et godt samarbeid med Europa for å søke gode løsninger når det gjelder spørsmål om sikkerhetspolitikk, miljøpolitikk, kriminalpolitikk og politiske områder som i sterk grad relaterer seg til frihandel, felles konkurranseregler og menneskelig frihet.
Høyre mener at EØS-avtalen er den viktigste avtalen for å sikre konkurransevilkår for norske bedrifter og arbeidsplasser. Den sikrer norske bedrifter tilgang til 500 millioner europeiske kunder og er helt avgjørende for norske arbeidsplasser og norsk velferd.
Avtalen gir oss tilgang til det europeiske markedet som sikrer at norske bedrifter får solgt varene sine til Europa.

Bærebjelken i velferdsstaten er bedrifter som skaper, selger og betaler skatt. Uten lønnsomme bedrifter finnes det rett og slett ingen velferdsstat.
Gjennom EØS-avtalen beholder Norge den nasjonale handlefriheten innenfor viktige områder, samtidig som vi får tilgang til EUs indre marked, noe som har svært stor betydning for Norges økonomi. 
EØS-tilhengerne skremmer med at Norge kommer til å miste markedsadgang i Europa og at vi ikke vil få solgt varene våre. Det samme sa de ville skje hvis Norge stemte nei til EU i forrige folkeavstemming. Det de glemmer er at Norge har en gjeldende frihandelsavtale med EU fra 1973, som sikrer tollfri adgang for industrivarer til EU. I tillegg er Norge med i WTO (Verdens handelsorganisasjon) som forbyr handelshindrende tiltak mellom blokkene.
EU og EØS bygger på de såkalte fire frihetene: fri flyt av varer, tjenester, kapital og arbeidskraft. Dette er frihet på kapitalistklassens premisser. Det har blant annet gjort det lukrativt for spekulative arbeidsgivere å importere billig arbeidskraft til Norge som utnyttes og må jobbe for langt dårligere lønn og arbeidsvilkår enn det som er vanlig i de respektive bransjene. Rødt ønsker i utgangspunktet alle som vil jobbe i Norge velkommen, men vi ønsker ikke et arbeidsliv med et A- og B-lag der det er lønnsomt å utnytte arbeidsinnvandrere, slik EØS-avtalen legger til rette for.

EØS-avtalen gjør arbeidet mot sosial dumping vanskeligere, fordi mange av tiltakene mot sosial dumping regnes som «konkurransevridende» og dermed i strid med den frie etableringsretten. De siste årene har vi sett flere eksempler på at domstolene har erklært norske avtaleverk ulovlige fordi de strider mot EØS-avtalen.
Erstatte EØS-avtalen med handels- og samarbeidsavtaler med EU. Det norske folket skal selv påvirke avgjørelsen om Norge skal være medlem i EØS, og vi har et framtidig mål om en folkeavstemning om Norges EØS-medlemskap.
Bruke reservasjonsretten i EØS-avtalen aktivt slik at Norge reserverer seg mot direktiver og forordninger som truer grunnleggende norske interesser eller hensynet til folks trygghet for arbeid, helse, miljø og sikkerhet.
Avvise regelverk som ikke er EØS-relevant. 
Arbeide for tettere samarbeid med Storbritannia i EU- og EØS-spørsmål. Norge må åpne for britisk medlemskap i EFTA.

Senterpartiet mener at Norge må gå imot avståelse av suverenitet til EU gjennom EØS-avtalen. Samtidig er medlemskap i EU enda mer vidtrekkende enn EØS, blant annet når det gjelder
Senterpartiet vil erstatte EØS-avtalen med handels- og samarbeidsavtaler med EU for å sikre våre interesser. Vi vil ta Norge ut av Schengen-samarbeidet og gjeninnføre nasjonal grensekontroll. Så lenge Norge er en del av EØS vil Senterpartiet arbeide for en aktiv bruk av reservasjonsretten og utnytte de mulighetene avtalen gir for å ivareta norske interesser. 
Norge er en del av EUs indre marked gjennom EØS-avtalen. Avtalen sikrer fri bevegelse av personer, varer, tjenester og kapital og gir norske bedrifter adgang til verdens største økonomi. Norge er underlagt et felles regelverk på relevante områder, men vi har ikke mulighet til å delta i de formelle politiske beslutningsprosessene i EU. På den andre siden har vår nåværende tilknytning til EU gjort det mulig å føre en egen politikk på viktige områder.
