Surrogati skal bli lovlig i Norge. Kvinner kan bære fram et barn for en slektning eller venn uten å ta betalt.
Mer om surrogati.
Surrogati handler om at et befruktet egg blir satt inn i en annen kvinnes livmor. Det kan være aktuelt for heterofile par som ikke klarer å få barn, for homofile par, eller for enslige.

Surrogati har aldri vært lovlig i Norge. Fram til 2017 har det heller ikke vært et eneste norsk parti som har gått inn for at det skal være lov.
Men surrogati skjer likevel. Norske par har benyttet surrogatmødre i for eksempel India og USA. Tilhengerne fokuserer på at det kan være å gjøre barnløse venner eller slektninger en stor tjeneste dersom man bærer fram et barn for andre. Kritikerne er mest opptatt av at surrogati gir et barn to biologiske mødre. Mange peker dessuten på at det er en industri som har gjort at fattige kvinner leier ut kroppen sin, og at Norge ikke bør bidra til at dette brer seg.

Si nei til surrogati, men ikke straffe personer som får utført surrogati i utlandet
Vår handlingsplan
Høyre mener at surrogati bryter det naturlige båndet mellom barnet og moren, på en måte som kan innebære en betydelig belastning både for barn og surrogatmor. Det innebærer en risiko for barnet og surrogatmoren som ikke kan oppveies av hensyn til voksne som ønsker barn.

At bruk av surrogati ikke tillates. SV vil arbeide for å sikre god offentlig informasjon om dilemmaer, farer og risiko både for surrogatmødre og biologiske foreldre.

Rødt mener kvinners helse må gå først og sier nei til alle former for surrogati.

Kommersiell surrogati er en utnytting og kommersialisering av kvinnekroppen. Vi frykter at en åpning for altruistisk surrogati vil kunne føre til utilbørlig press og betaling under bordet.

Rødt anerkjenner at å få genetisk egne barn er viktig for mange, men helserisikoen ved graviditet og fødsel er like stor uansett om man legger kommersiell eller altruistisk surrogati til grunn. Noen sammenligner altruistisk surrogati med å gi bort en nyre, men risikoen ved en nyredonasjon er langt lavere enn ved å gå gravid og føde, også i et rikt land som Norge.

Rødt er mot at altruistisk surrogati blir tillatt i Norge. Vi ønsker å legge til rette for et samfunn hvor ufrivillig barnløse så langt det er mulig kan hjelpes, for eksempel gjennom medisinsk behandling der det er mulig, eller gjennom adopsjon og fosterbarnsordninger.

tillate altruistisk surrogati i Norge

sette klare krav til helseforsikring, oppfølging av surrogatmødre, og avtaler for nordmenn som ønsker å benytte seg av surrogati i utlandet