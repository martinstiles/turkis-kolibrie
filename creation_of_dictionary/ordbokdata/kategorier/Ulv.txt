Det er for mange ulv som gjør skade i Norge, vi kan skyte flere enn i dag.
Mer om ulv
I Norge lever det om lag 70 ulver, i det vesentlige helt øst på Østlandet. Det er politisk bestemt hvor mange ulver vi skal ha.

Stortinget bestemmer et bestandsmål, og rovviltnemndene bestemmer ut fra dette hvor mange som skal skytes for å kontrollere bestanden.

Det som blir kalt for «ulvesona» er et politisk bestemt område der ulven får lov til å leve. Sona dekker hele Oslo og Østfold og deler av Hedmark og Akershus. Men det er særlig i Hedmark at striden om ulv har vært betent. Det er der de fleste ulvene oppholder seg, og dermed er det der det blir flest konflikter mellom ulv og mennesker.

I den konfliktfylte debatten legger den ene siden vekt på at det er viktig at Norge verner om et truet dyr. Mange av de som har ulven tett på seg er mer opptatt av at den er en trussel for husdyr og mennesker og at den sprer frykt og svekker livskvaliteten.

Venstre vil sikre levedyktige bestander av de fem store rovviltartene jerv, ulv, bjørn, gaupe og kongeørn.

For å redusere konflikt mellom husdyr og rovvilt, trengs det forutsigbar politikk.

I den grad rovdyr og husdyrhold ikke lar seg forene, må Norges forpliktelser til å opprettholde levedyktige rovviltstammer gå foran, kombinert med forebyggende tiltak og økonomisk kompensasjon til næringsdrivende som blir berørt.

etablere en felles nordisk forvaltningsplan som sikrer rovdyrenes langsiktige overlevelse både i Norge og Norden, videreføre ulvesonen og øke bestandsmålet på samtlige rovviltarter basert på faglige anbefalinger
stimulere økonomisk for å redusere sauehold i områder der ulven yngler
fremme annen næring i områder der ulven yngler
evaluere dagens rovviltnemnder

Disse artene må forvaltes på en slik måte at man opprettholder en utstrakt beitebruk i Norge. Skal dette bli virkelighet må Norge få en rovdyrpolitikk som bygger på prinsippene om regional/lokal forvaltning, effektivt uttak av skadedyr og full erstatning for rovdyrskader. De som lever nært på rovdyra må ha mulighet til å påvirke forvaltningen av bestanden, og lokalbefolkningens erfaringer med rovdyras tilstedeværelse skal vektes tungt. De som blir påført tap som følge av rovdyrangrep skal kompenseres for dette. Denne kompensasjonen er et statlig ansvar.

Det er avgjørende for næringsvirksomhet og livskvalitet at rovdyrforliket fra 2011 blir fulgt opp i tråd med Stortingets intensjoner og på grunnlag av god kartlegging av bestandene. Dette er ikke tilfellet i dag. Lisensjakten må effektiviseres, forenkles og de angitte kvotene må tas ut. Uttak av rovvilt er statens ansvar og må skje på en effektiv måte når fellingstillatelse er gitt.

Vi vil blant annet:

– Ha helhetlig områdeforvaltning over fylkesgrenser og et bedre samarbeid mellom forvaltningsorganene og rovviltnemndene, også på tvers av regionene.
– Ikke ha finsk-russisk ulv i Norge og derigjennom fjerne ulvesonen.
– La grensebestander av store rovdyr telle som norske dyr.

Rødt støtter rovdyrforliket på Stortinget og mener at rovdyr må sikres en plass i naturen der det er naturlig.

Miljøpartiet De Grønne vil at vi skal ha levedyktige bestander av rovdyr i Norge. Våre rovdyr spiller en viktig rolle i et helhetlig økosystem. I dag er både jerv, ulv, gaupe og bjørn så sjeldne at de er på rødlista over arter som er truet av utryddelse fra norsk natur. Samtidig har vi stor forståelse for at rovdyrangrep er vanskelig for de som rammes av det og ønsker en storsatsing på forebyggende tiltak.

 

Vi vil:

Sikre levedyktige bestander av alle rovdyr og rovfugler som hører hjemme i norsk natur.
Etablere Norges første nasjonalpark som har et helhetlig økosystem som inkluderer rovdyr.
Tilstrebe en konfliktdempende dialog i rovdyrsaker og søke løsninger i samarbeid med de berørte.
Føre en aktiv, kunnskapsbasert forvaltning som utover faglig funderte bestandsmål og rovdyrs økologiske funksjon også tar hensyn til beitenæring, bosetting og bruk av naturen.
Ha minimum 8-10 helnorske ynglinger av ulv
Gi et stort inntektsløft for beitenæringene, slik at de er mindre sårbare for rovdyrtap
Satse på tiltak som forebygger rovdyrtap og øke støtten til tiltak som kan dempe konfliktene mellom rovdyr og beitebruk, inkludert gjeting, gjerding, overvåking og bruk av raser med naturlig forsvarsinstinkt.
Innføre en forsøksordning med risikobasert erstatning for rovdyrtap
Moderat utvide dagens ulvesone
At juridisk straffeforfølgelse av ulovlig jakt på rødlistede arter, inkludert rovdyr, bør prioriteres høyt
Gjennomføre prøveprosjekter med forebyggende tiltak mot rovdyrskader og støtte tiltak som bidrar til at skadde dyr på beite oppdages tidligere.
Finansiere forebyggende tiltak mot tap av dyr på beite og gi rimelig kompensasjon til bønder som ikke kan benytte seg av beiterettigheter på grunn av rovdyrbestander i området.
 

Grønn Rovdyrpolitikk
Den viktigste trusselen mot norsk landbruk er ikke rovdyrene, men landbrukspolitikken til den blåblå regjeringen. Når lønnsomheten marginene i matproduksjonen er liten blir konsekvensene ved rovdyrangrep store. De Grønne har Stortingets beste landbrukspolitikk. Vi ønsker en kraftig inntektsøkning for landbruket samtidig som en grønn omstilling også i landbruksnæringen. Økt bruk av lokale ressurser og utmarksbeiter fremfor importert kraftfor er viktig for De Grønne. De Grønnes landbrukspolitikk vil gi et stort inntektsløft for beitenæringene, slik at de er mindre sårbare for rovdyrtap. I tillegg har vi foreslått å satse langt mer på tiltak som forebygger rovdyrtap og sterkt øke støtten til tiltak som kan dempe konfliktene mellom rovdyr og beitebruk, inkludert gjeting, gjerding, overvåking og bruk av raser med naturlig forsvarsinstinkt. Ja, rovdyr er et stort problem for husdyrbrukere som rammes, og derfor har Norge gode ordninger for kompensasjon og avbøtende tiltak for rovdyrskader – og vi skal gjøre mer. Men næringsvirksomhet som bruker norsk natur, må også respektere og tilpasse seg den naturen de bruker – ikke bare som ressurs for landbruket, men også som hele folkets felleseie.

 

Rovviltforliket
Rovviltforliket fra 2011 hvor det ble slått fast at norsk rovviltforvaltning skal skje innenfor rammen av bestemmelsene i naturmangfoldloven og Stortingets behandling av denne, Bernkonvensjonen og den todelte målsettingen etter rovviltforliket av 2004. MDG var ikke på Stortinget i 2011, og er ikke med på forliket.Rovviltforliket ble fulgt opp i ulveforliket våren 2016. Sp, V, SV og MDG var ikke med på dette forliket fordi vi mente bestandsmålet var for lavt og ulvesonen for liten. Bestandsmålet ble satt til på 4-6 ynglinger per år. Av disse skal tre være helnorske ynglinger. I tillegg ble ulvesonen redusert med ca. 8 prosent.


KrF bygger sin rovdyrpolitikk på rovdyrforlikene fra 2011 og 2016. Vi legger til grunn at Norge skal ta sin naturlige del av ansvaret for levedyktige bestander av de fire store rovdyrene, både bjørn, ulv, jerv og gaupe. Forvaltningen av ulv skal skje innenfor rammen av internasjonale forpliktelser etter Bernkonvensjonen og naturmangfoldloven. Bestandsmålet for ulv er satt til 4-6 ungekull hvert år, hvorav minst tre av disse skal være helnorske. Ulver i grenserevir skal telles med med en faktor på 0,5.

KrF anerkjenner at det å leve med rovvilt tett innpå seg kan medføre en belastning for enkeltpersoner i lokalsamfunnet. Forvaltningen av ulvestammen må etterstrebe å skape tillit og respekt i befolkningen og søke å dempe konfliktnivået.

Det er fortsatt behov for mer kunnskap om bestandenes omfang, og tellingene må gjennomføres slik at det skapes en allmenn, og ikke minst en lokal, tillit til konklusjonene. Det må sikres tilstrekkelige midler til registrering av rovdyrbestandene.

Vi skal ta vare på ulv i norsk natur, og ulv har som annet naturmangfold en verdi i seg selv. Samtidig skal ulvebestanden forvaltes på en måte som avveier både hensynet til naturmangfoldet og hensynet til befolkningen og lokalsamfunnene i og utenfor ulvesonen. Det er en balanse som KrF er opptatt av å ivareta.

KrF vil

sikre tilstrekkelige midler til rovdyrregistrering, forebyggende og konfliktdempende tiltak.
at hensynet til matproduksjon og beitenæringer tillegges betydelig vekt i rovdyrpolitikken.
sørge for gode erstatningsordninger ved tap av dyr i landbruksnæring, og for bønder som gjennomfører omstillingstiltak i de mest rovdyrberørte områdene.

Rovdyr
Arbeiderpartiet vil balansere hensynet til rovdyr med hensynet til lokalbefolkning og næringsdrift

Vår rovdyrpolitikk:
Både ha levedyktige rovviltstammer og aktivt beitebruk.
Prinsippet om en tydelig soneforvaltning av rovvilt skal legges til grunn i rovviltforvaltningen.
At rovdyr og beitedyr skal forvaltes så adskilt som mulig.
Presisere at det ved vurdering av uttak av rovvilt også skal legges vekt på om bestandsmål vedtatt i Stortinget er nådd. Dette kommer i tillegg til andre hensyn, som bestandens overlevelse og våre internasjonale forpliktelser.
At det skal være lav terskel for felling av rovvilt i beiteprioriterte områder, og det skal være høy terskel for uttak i rovviltprioriterte områder.
Ta hensyn til at det å leve med rovvilt tett innpå seg kan medføre en belastning for lokalsamfunnet.
At forvaltningen av rovvilt skal etterstrebe å skape tillit og respekt i befolkningen og søke å dempe konfliktnivået.
Legge til rette for dialog og lokal involvering både for forvaltningen og berørte interesser, slik at utfordringene enkelte opplever kan løses best mulig.
Videreføre en regional forvaltning innenfor rammene av en nasjonal rovviltpolitikk.
Arbeiderpartiet mener vi skal ta vare på rovdyr i norsk natur. Norge har et selvstendig ansvar for å sikre levedyktige rovviltbestander innenfor våre grenser. Rovdyr er en del av vår fauna som vi er forpliktet til å forvalte bærekraftig. 

Vi legger til grunn at rovvilt i Norge skal forvaltes i tråd med rovviltforlikene vedtatt i Stortinget og at forvaltningen av rovvilt gjennomføres i samsvar med Stortingets vedtak om bestandsmål, innenfor rammen av internasjonale forpliktelser etter Bernkonvensjonen og naturmangfoldloven. 

Vi vet at det er store konflikter mellom beitenæringen og rovdyr. Derfor vil Arbeiderpartiet bidra til en løsning som er i tråd med den nødvendige balansegangen mellom ansvar for en bærekraftig rovviltbestand og andre hensyn, slik at konfliktnivået mellom de ulike interessene dempes og at vi kan forvalte ulv og annet rovvilt i tråd med våre forpliktelser.

Vårt mål å dempe et økende konfliktnivå samtidig som vi ivaretar vårt nasjonale ansvar om å opprettholde en bærekraftig ulvestamme i Norge. Forvaltningen av ulv og annet rovvilt i Norge, har de siste årene har vært forankret i brede forlik i Stortinget.

Bernkonvensjonens artikkel 2 om å bevare bestandene ut fra økologiske, vitenskapelige og kulturelle krav skal respekteres.

Ulv
­

Arbeiderpartiet mener vi skal ta vare på ulv i norsk natur. Norge har et selvstendig ansvar for å sikre en levedyktig skandinavisk ulvebestand innenfor våre grenser. Vårt mål er å dempe et økende konfliktnivå samtidig som vi ivaretar vårt nasjonale ansvar om å opprettholde en bærekraftig ulvestamme i Norge.

Ulv utenfor ulvesonen som gjør skade skal tas raskt ut. Forvaltningen av ulv skal ikke være til hinder for en aktiv bruk av utmarksressursene og levende lokalsamfunn. Ulv skal ha et sterkere vern i enn utenfor ulvesonen, men det skal fortsatt være rom for lokal næringsutvikling, bosetting, alminnelige sosiale aktiviteter og fritids- og friluftsaktiviteter innenfor ulvesonen, på samme måte som i andre distrikter.

Bestandsmålene er et politisk vedtatt styrende verktøy for forvaltningen og skal sikre bærekraftig forvaltning av rovvilt i Norge. Hvis bestandsmålet er nådd og det ikke truer bestandens overlevelse, kan lisensfelling tillates.

SV vil sikre levedyktige bestandar av de fire store rovdyra i Noreg som lever på det norske fastlandet: gaupe, jerv, bjørn og ulv. Dei er alle sterkt eller kritisk trua av utrydding.

Noreg har på same måte som andre land eit ansvar for å ta vare på dyrelivet. Vi har tidlegare utrydda både ulv og bjørn frå norsk natur. SV var ikkje med på ulveforliket som vart inngått i Stortinget før sommaren 2016. Vi meiner det er plass til fleire ulv enn dei 3 heilnorske ynglingane som stortingsfleirtallet vedtok som mål. Vårt forslag var at det skulle vere minst 6 heilnorske ynglingar.

SV meiner bruk av utmarksbeite er svært viktig. Sau, storfe, geit og rein som beiter i utmarka er ein miljøvenleg form for matproduksjon fordi det baserer seg på lokale ressursar og ressursar som menneska vanskelig kan nytte til matproduksjon direkte. Det må også løyvast tilstrekkeleg midlar til forebyggande og konfliktdempande tiltak der utmarksbeiting er mogleg. Ein må tilby støtte til omstilling der kor fellesskapet prioriterer å ha rovdyr.

SV vil:

Sikre levedyktige bestandar av våre rovdyr.
Sikre et landbruk der utmarksressursane nyttast.
Auke støtten til forebyggande og konfliktdempande tiltak.
Tilby støtte til omstilling i område der fellesskapet vel å prioritere rovdyr.
Hindre svekking av naturmangfaldloven.


Vi skal ha rovvilt i norsk natur. Rovdyrene er en naturlig del av norsk natur og disse skal forvaltes på en forsvarlig måte. Samtidig skal vi legge til rette for beitedyr i norsk utmark. Interessene til beitedyrsnæringen og hensynet til naturmangfoldet er ikke alltid forenlig og saker som angår rovdyr kan derfor ofte bli konfliktfylte.

Dette er Høyres løsning
Høyre ønsker å føre en poltikk som demper konfliktnivået i rovdyrssaker. Høyre vil basere rovdyrforvaltningen på lokal utøvelse av myndighet innenfor nasjonale retningslinjer og bestandsmål. Vi vil videreføre ulvesonene, og vi mener det er viktig at rovdyrforliket følges opp. Samtidig vil vi etablere et nytt rovdyrsenter i Innlandet.

Høyre vil at all forvaltning av rovdyr skal bygge på vitenskapelig og erfaringsbasert kunnskap. Samtidig som det legges vekt på regional forvaltning, respekt for eiendomsretten og enkeltmenneskers og lokalsamfunns livskvalitet.

Staten må erstatte reelle tap av beitedyr som følge av rovvilt, samtidig som ordningene må stimulere til forebyggende tiltak og eventuelt driftsomlegginger i de mest utsatte områdene.