Asylsøkere mellom 16 og 18 år uten beskyttelsesbehov som kommer alene til Norge skal kunne få permanent opphold.
Mer om permanent opphold
Ungdommer mellom 16 og 18 år som kommer alene til Norge og søker asyl, kan få opphold i Norge selv om de ikke er krigsflyktninger eller er forfulgte (og dermed har det loven kaller et beskyttelsesbehov). Dersom det er slik at de ikke har familie eller omsorgspersoner i landet de kommer fra, får de opphold, men bare midlertidig. De må reise ut av Norge når de fyller 18 år. Denne situasjonen har først og fremst oppstått for unge afghanske gutter de siste to årene. I 2015 kom det nemlig langt flere enslige ungdommer fra Afghanistan enn tidligere, og Stortinget strammet inn reglene.
For få år siden ble midlertidig opphold nesten aldri brukt, men i 2016 ble det gitt slik oppholdstillatelse til 316 asylsøkere mellom 16 og 18 år. De tre første månedene i år fikk 215 unge asylsøkere midlertidig opphold.
Kritikerne av politikken mener ordningen er skadelig for ungdommene og at den fører til at de flykter fra asylmottak i frykt for å bli sendt tilbake. De som støtter politikken mener at Norge (og Sverige) har mottatt en uforholdsmessig stor del av de ungdommene som søker asyl i Europa uten å ha med familien, og at derfor er det nødvendig med regler som er på linje med de i andre europeiske land.
Det som særlig har skapt debatt er ordningen med å «henvise til internflukt» i eget land. I praksis handler det om at ungdommer som kommer fra andre deler av Afghanistan blir sendt tilbake til hovedstaden Kabul selv om de ikke har noe nettverk der. Norge har gjort dette fordi Kabul har blitt vurdert som trygg.
Enslige mindreårige
En enslig mindreårig asylsøker er et barn som søker om asyl i Norge uten å ha med seg foreldre eller andre med foreldreansvar til Norge. I 2015 kom det 5480 enslige mindreårige asylsøkere til Norge. I 2016 var det en voldsom nedgang med kun 320 søknader. Fra 2017 til utgangen av mai 2019 har det kommet til sammen 404 enslige mindreårige til Norge.

Det er forskjell på hvem som har ansvaret for omsorgen til de enslige mindreårige barna. Barnevernet har ansvaret for omsorgen for barna under 15 år, mens det er utlendingsmyndighetene som har ansvaret for barna over 15 år, og de bor på egne mottak. Barneombudet har vært veldig kritisk til dette, og mener det er diskriminerende, fordi barnevernet har ansvaret for alle barn i Norge frem til de fyller 18 år.

Mange barn kommer uten identifikasjonspapirer, og det er i noen tilfeller nødvendig med en alderstest for å fastslå hvor gamle de er. Disse testene er svært usikre og mange leger har advart mot at det er for store feilmarginer.

Midlertidig opphold
I 2009 ble det innført en ordning hvor enslige mindreårige asylsøkere som har fylt 16 år når de kommer til Norge, og som ikke har annet grunnlag for opphold enn at barnet er uten forsvarlig omsorg ved retur, får midlertidig oppholdstillatelse som varer til de er 18 år. Ordningen har blitt kraftig kritisert og er beskrevet som psykisk tortur for barn. Det har vært tilfeller av selvmordsforsøk og flere barn har forsvunnet fra asylmottakene.

Fra 2009 til og med 2015 ble midlertidig opphold til enslige mindreårige asylsøkere praktisert som en unntaksregel. I gjennomsnitt fikk kun 4 prosent av enslige mindreårige asylsøkere som fikk saken sin behandlet i disse årene, midlertidig opphold. Etter at rimelighetsvilkåret i internfluktvurderingen ble fjernet i 2016, og flere områder i Afghanistan ble vurdert som trygge, eksploderte imidlertid antallet. For å få ned antallet igjen ble det derfor i 2017 innført sårbarhetskriterier som kan gi opphold på humanitært grunnlag til enslige mindreårige asylsøkere. SV mener imidlertid ikke dette er tilstrekkelig for å sikre enslige mindreåriges rettssikkerhet.


Fjerne ordningen med midlertidig opphold. Dersom barn ikke har omsorgspersoner så har de krav på beskyttelse og skal få opphold ut fra den statusen.
At barnevernet må ta ansvar for alle enslige mindreårige asylsøkere, også de over 15 år. Alle barn, også alle enslige mindreårige asylsøkere, skal ha rett på samme omsorg fra barnevernet som norske barn.
At fram til barnevernet tar over omsorgen må tilbudet til enslige mindreårige asylsøkere være lovfestet. Det er store forskjeller i tilbudet, og dette kan være en salderingspost for kommersielle asylmottaksdrivere.
Erstatte dagens alderstest. SV mener testen må erstattes av en helhetsvurdering hvor det legges vekt på vurderingen til de ansatte og de profesjonelle som har vært i kontakt med personen.
Gjeninnføre rimelighetsvilkåret i internfluktvurderingen. At Norge, som eneste land i Europa, ikke har et rimelighetsvilkår er et brudd på flyktningkonvensjonen.

Familier med småbarn skal ikke plasseres på asylmottak, men på desentraliserte mottak slik at de lever så normale liv som mulig mens de venter på integrering i Norge eller retur til hjemlandet.

Mindreårige flyktninger og asylsøkere
Mindreårige flyktninger og asylsøkere må sikres særskilt god oppfølging og omsorg.

Mindreårige flyktninger og asylsøkere som kommer til Norge på egenhånd må bli spesielt ivaretatt. Barnevernet bør ha ansvar for enslige asylsøkerbarn, også de som er over 15 år.

Den utvidede bruken av midlertidige tillatelser, som innebærer at ungdom må reise ved fylte 18 år, må avvikles. 

Denne praksisen ovenfor sårbare barn fører til psykisk stress, håpløshet, selvmordsforsøk og et stort antall forsvinninger. Norge må ta ansvar for disse barna, og vise at barns rettigheter betyr mer enn såkalte innvandringsregulerende hensyn.