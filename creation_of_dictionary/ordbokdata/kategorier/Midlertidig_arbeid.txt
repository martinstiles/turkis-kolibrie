Det er blitt for lett å ansette folk i midlertidige stillinger.
Mer om midlertidige stillinger.
Hovedregelen i Norge er at man har fast jobb, altså ikke tidsbegrenset. Det står i arbeidsmiljøloven.

Tidligere var det bare mulig å tilsette folk i midlertidige stillinger dersom det var et vikariat eller et åpenbart midlertidig behov (for eksempel konkrete prosjekter eller sesongsvinginger). Loven ble endret i 2015 slik at det ble lettere å ansette folk midlertidig. Nå kan en virksomhet tilsette folk i midlertidig stilling i inntil 12 måneder uten spesiell begrunnelse.

Samarbeidspartiene H, FrP, V og KrF sørget for flertall for dette, mens de andre partiene på Stortinget var mot. Arbeiderpartiet har framhevet dette som en av de sakene de kommer til å endre raskest dersom de får regjeringsmakt. De rødgrønne mener nemlig loven fra 2015 gir arbeidstakere svakere rettigheter og at den fører til færre fast ansatte. Høyresiden mener midlertidige stillinger senker terskelen for å ansette og åpner en vei inn i arbeidslivet for flere.

Korona-krisen har snudd Norge på hodet. Vi gikk fra en rekordlav arbeidsledighet og gode tider i norsk økonomi, til den høyeste ledigheten siden krigen på kun et par uker. Samtidig stod det altfor mange utenfor arbeidslivet, allerede før pandemien.

Høyre vil hjelpe flere ut i arbeid gjennom en inkluderingsdugnad og med en politikk som legger til rette for økonomisk vekst for bedriftene våre.

Å ha jobb gir økonomisk trygghet og makt over eget liv. Det er derfor alvorlig både for landet og for innbyggerne at arbeidsløsheten er høy. Mens arbeidsløshet tidligere ble forstått som et samfunnsproblem, har dette, som så mange andre utfordringer i vår tid, blitt individualisert: har du ikke jobb, forteller samfunnet deg at det er fordi det er noe galt med deg. SV mener at vi som samfunn må ta ansvar når det er få jobber. God arbeidsmarkedspolitikk handler både om å sikre folk muligheten til økonomisk trygghet når man står uten jobb, og å stimulere til jobbskaping i offentlig og privat sektor for å sikre at folk har en jobb å gå til. Vi må også ta tilbake kontroll over arbeidsmarkedet, som har blitt kraftig avregulert under Høyre-Frp-regjeringen.

Mange som står utenfor arbeidslivet får ikke den oppfølgingen de trenger eller det kompetanseløftet de har behov for. SV mener Navs oppfølgingsarbeid må styrkes kraftig.

Sikre flere fast ansettelse gjennom å fjerne den generelle adgangen til midlertidige ansettelser.

Arbeidssøkere må være geografisk mobile og akseptere arbeid i alle deler av landet. Vi ønsker fleksibilitet og trinnvis avkortning av dagpenger i forbindelse med midlertidige vikaransettelser, slik at flere kan få innpass i arbeidslivet.

Det vil være naturlig med fleksible ordninger knyttet til permitteringsordningen, lønnsgarantiordningen og enkelte andre ordninger knyttet til dagpengeutbetaling, slik at ordningene tilpasses situasjonen i arbeidsmarkedet.

I dag er ikke adgangen til å permittere lovfestet. Dette innebærer at gjeldende rett gir arbeidstakere i bedrifter uten tariffavtale og med færre enn 50 ansatte, liten eller ingen rett til informasjon og medinnflytelse. Derfor vil vi lovfeste regler som regulerer permitteringsadgangen i virksomheter som ikke er bundet av tariffavtale.

Støtte arbeidsgivere som iverksetter ekstraordinære tiltak for kompetanseheving i grønne fag og omskolering fra petroleumsfag.
Gjøre det enklere å ansette voksne uten studiekompetanse på bakgrunn av erfaring fra lønnet og ulønnet arbeid.
Gjeninnføre lovbestemmelser for å begrense ufrivillig deltid.

 I et arbeidsliv stadig mer preget av midlertidige ansettelser, sosial dumping og økende arbeidsledighet, er det viktigere enn noensinne med et sterkt lovverk som ivaretar arbeidstakernes rettigheter.

Arbeidsmiljøloven gjelder for alle bedrifter som har ansatte og skal blant annet sikre et godt arbeidsmiljø, trygge og rettferdige ansettelsesforhold, likebehandling et inkluderende arbeidsliv og samarbeid mellom arbeidstakerne og arbeidsgiverne.

Da de borgerlige partiene liberaliserte loven i 2015 sørget de blant annet for mer midlertidige, de åpnet for mer overtidsarbeid uten tillegg og de sørget for mindre makt til fagbevegelsen. Det førte til en enda skjevere maktbalanse i arbeidslivet. Rødt tok derfor initiativ til lokale kommunestyre- og fylkestingsvedtak om å følge den gamle arbeidsmiljølovens bestemmelser om midlertidige ansettelser. Over 50 norske kommuner og fylker har så langt gjort slike vedtak.

RBs Velgerhjelpen består av 20 spørsmål. Halvparten av dem er det partiene sentralt som har gitt svar på, og den andre halvparten er det partienes lokallag som har svart på. Velgerhjelpen dekker 14 kommuner på Romerike. Blant spørsmålene Eidsvoll Venstre har svart på, er dette «Bør kommunen som arbeidsgiver åpne for flere midlertidig ansatte?. Alternativene du kan velge mellom er «ja» eller «nei» Dersom det er svart ja er det mulig velge mellom to forbehold «Ja, men målet må være at de skal bli fast ansatt» eller «Ja, men ikke som erstatning for faste stillinger»

Nedenfor skal jeg begrunne Eidsvoll Venstres ja til at Eidsvoll kommune skal benytte seg av de nye reglene i for midlertidige ansettelser og hvorfor vi i tillegg tok forbeholdet om at målet må være at de skal bli fast ansatt.

Bakgrunnen for spørsmålet er endringene i arbeidsmiljøloven som gir mulighet for midlertidig ansettelse, også i tilfeller hvor ansettelsen ikke dekker et midlertidig behov for arbeidskraft hos arbeidsgiver.

Venstre stemte på Stortinget for endringene i Arbeidsmiljøloven. Grunnen er at dette gir flere en mulighet til å komme ut i arbeidslivet. Venstre ønsker at flere skal få anledning til å komme ut i arbeidslivet, og at det blir skreddersydde løsninger tilpasset den enkeltes arbeidsevne.

Eidsvoll kommune har mange midlertidig ansatte, og ansatte som jobber deltid selv om de ønsker å jobbe heltid. Eidsvoll Venstre ønsker ikke å bidra til at det blir flere midlertidig ansatte i kommunen. Målet er at flest mulig skal ha fast jobb, med den stillingsandel som den ansatte ønsker. Derfor vil Venstre jobbe for at flest mulig av kommunens ansatte skal få fulltids stillinger og fast jobb. Men Venstre vil at flere skal få mulighet til å komme ut i jobb – selv om det i første omgang betyr midlertidig stilling og deltid.

Faste stillinger innebærer en økt sikkerhet for arbeidstaker. For arbeidsgiver er det også en fordel med faste ansettelser fordi det bidrar til større mulighet til å utvikle gode fagmiljøer og bygge opp kompetanse. Oppmykningen av bestemmelsen for midlertidige ansettelser kan ses på to måter. Den ene er at den gir arbeidsgiver muligheter og fleksibilitet som en ikke i samme grad hadde før endringen. Den andre er å se endringen som en senket terskel for tilsetting i lønnet arbeid. En midlertidig ansettelse er for mange bedre enn for eks. en praksisplass gjennom NAV.

Eidsvoll Venstre mener at Eidsvoll kommune bør benytte den endrede adgangen til midlertidig ansettelser til å gi noen en mulighet de ellers ikke ville ha fått. Videre at målet fortsatt er at kommunen tilstreber seg til å ansette fast og at flest mulig kan få en stillingsandel de ønsker.

I forbindelse med endringene i arbeidsmiljøloven fremmet APs Aina Helgheim den 14.april i år en interpellasjon i kommunestyret. Helgheim ønsket at kommunestyret skulle vedta at kommunen ikke skulle benytte seg av den utvidede muligheten endringen i loven gir til midlertidige ansettelser. Se min kommentar til hennes interpellasjon