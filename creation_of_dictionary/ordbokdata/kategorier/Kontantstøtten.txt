
Vi må bevare og forbedre kontantstøtten som lar småbarnsforeldre velge å få penger i stedet for barnehageplass.
Mer om kontantstøtten
Foreldre med barn som er mellom 1 og 2 år gamle kan velge å få utbetalt 6 000 kroner i kontantstøtte i måneden i stedet for å bruke en offentlig støttet barnehageplass.
Det er også mulig å få 50 % kontantstøtte (3 000 kroner) dersom barnet har halv barnehageplass.
Kontantstøtten ble innført av Kjell Magne Bondeviks sentrumsregjering i 1998, og har vært et familiepolitisk stridstema siden da. Tilhengerne legger vekt på valgfriheten, motstanderne argumenterer blant annet med at den er likestillingsfiendtlig fordi den fører til at kvinner blir hjemme med barn.
De seneste årene har bruken av kontantstøtte gått kraftig ned – både fordi det er blitt utbygd langt flere barnehager og fordi den gjelder færre barn enn før (i starten var det mulig å få det fram til barnet var tre år gammelt). I 2007 var det 45 000 kontantstøttemottakere, nå er det rundt 15 000.
De partiene som er mot kontantstøtte i dag, tar gjerne til orde for å erstatte den med en såkalt «ventestøtte» som betyr at du kan få en slags kontantstøtten bare dersom kommunen ikke har en barnehageplass å tilby deg.
Vi vil dette med kontantstøtten:
Vi støtter ikke ideen om å gi kontantstøtte til barnefamilier som ikke benytter seg av barnehageplass. 
Vi mener kontantstøtte skal begrenses til at familier som har søkt barnehageplass, kan få støtte fram til de får plass. Slik hindres også eksport av kontantstøtten, som nå utgjør 39 millioner kroner årlig. 
Høyreregjeringen har økt kontantstøtten til 6000 kroner i måneden, og eksporten til familier bosatt utenfor Norge øker år for år.

Arbeiderpartiet vil ikke gi kontantstøtte til de som ikke benytter seg av barnehageplass, og vil hindre eksport av kontantstøtten til utlandet.

Kontantstøtteloven trådte i kraft 1. august 1998, ordningen er altså 20 år, og til sammen er det utbetalt om lag 50 milliarder kroner. Fra og med 2018 har regjeringen gjort det mulig med gradert kontantstøtte, og slik ytterligere redusert arbeidslinja.
KONTANTSTØTTE OG ENGANGSSTØNAD
Engangsstønaden til mødre uten inntekt har økt betydelig de siste årene fra 38.750 kroner i 2014 til 90.300 kroner i regjeringens budsjettforslag for 2021. Dette gir uheldige incentiver med tanke på integrering og sysselsetting. Fremskrittspartiet foreslår å redusere engangsstønaden fra 90 300 kroner til 63 140 kroner slik at vi i første omgang kommer tilbake til 2018-nivå. Fremskrittspartiet foreslår samtidig å fjerne adgangen til kontantstøtte ut over den måneden man får barnehageplass.
Kontantstøtten har i 15 år sikret småbarnsfamilier større valgfrihet i hvordan de vil organisere omsorgen for egne barn under 3 år. KrF mener kontantstøtten er viktig for å sikre fleksibilitet i familielivet.

KrF vil
sikre og bevare kontantstøtten som en viktig ordning som gjør at foreldre kan være hjemme med barna sine litt lenger enn til de fyller ett år
at det skal være mulig å kombinere bruk av litt barnehage og litt kontantstøtte for familier som ønsker det
fjerne botidskravet for å få kontantstøtte, men stille krav om norskopplæring til minoritetsforeldre som ikke behersker godt nok norsk og som mottar kontantstøtte
KrF tror at foreldre er fullt ut i stand til å gjøre gode valg for sine barn og sin familie. Barn er forskjellige, og familier er forskjellige. Derfor må vi ha velferdsordninger som gjør at folk har en reell mulighet til å velge løsninger som faktisk passer deres situasjon. 

Kontantstøtten gis til dem som ønsker noe annet for barna sine enn barnehage før barnet er to år (kontantstøtten kan bare gis frem til barnet fyller to år). Det kan for eksempel være dagmamma eller at man er hjemme og passer barna sine selv. Noen barn er ikke klare for å begynne i barnehagen med en gang de fyller ett år, men har godt av litt mer tid hjemme sammen med pappa eller mamma. KrF vil kjempe for å opprettholde kontantstøtten og sikre at den gir familier fleksibilitet og valgfrihet. Uten kontantstøtten vil det bare være de rikeste som får denne valgfriheten.

Noen gir inntrykk av at kontantstøtten er omtrent det eneste som hindrer innvandrerkvinner fra å komme i arbeid, og innvandrerbarn fra å gå i barnehage. Det mener KrF er en avsporing. Det er en reell utfordring at en del innvandrere har for liten tilknytning til arbeidsmarkedet, men dette må løses med helt andre tiltak enn bare å ta bort kontantstøtten. For det første tror KrF  at familiene selv er best egnet til å ta gode valg for seg og sine. Det gjelder også innvandrerfamilier. KrF legger ikke skjul på at det er en utfordring at en del innvandrere, og særlig kvinner, ikke er i jobb. Men det er veldig naivt å tro at bare man fjerner kontantstøtten, vil alle disse plutselig komme i arbeid. Det handler like mye om andre ting, som mangel på formell utdannelse eller manglende språkferdigheter. Derfor vil KrF stille krav om at minoritetsforeldre med for dårlige språkferdigheter skal måtte gå på norskopplæring for å motta kontantstøtte.

Det er ingen tvil om at mange innvandrerbarn vil ha godt av å gå i barnehage. Derfor er det viktig bl.a. med god og relevant informasjon til innvandrerforeldre om hva barnehagen faktisk er. Og derfor har KrF sammen med samarbeidspartiene innført gratis kjernetid og redusert foreldrebetalingen i barnehage for barn fra lavinntektsfamilier. Det er positive tiltak som utgjør en forskjell.

Hva har KrF gjort:
Økt kontanstøtten fra 5 000 til 7 500 kr per måned (statsbudsjettene for 2014 og 2017)
Fått gjennomslag for en mer fleksibel kontantstøtte slik at det blir lettere å kombinere litt barnehage og litt kontantstøtte for dem som ønsker det, f.eks. i en overgangsfase (statsbudsjettet for 2015 og 2018)
I en del kommuner har KrF fått gjennomslag for en kommunal kontantstøtte for toåringer (altså frem til barnet fyller tre).
Vi har også foreslått å innføre krav om norskopplæring for kontantstøttemottakere med for dårlige norskferdigheter og å fjerne botidskravet på 5 år som regjeringen har innført for å motta kontantstøtte. Du kan lese hele forslaget vårt her: https://www.stortinget.no/no/Saker-og-publikasjoner/Publikasjoner/Representantforslag/2017-2018/dok8-201718-166s/?all=true

Dessverre stemte Ap, H, Frp og Venstre mot forslaget vårt om norskopplæring. Det ville bidratt til både valgfrihet for familier og til økt mulighet for innvandrerforeldre til å komme i arbeid etter kontantstøtteperioden. Samtidig ville vi fjernet det håpløse botidskravet som vi ser får mange urimelige utslag. Velintegrerte familier der begge familiene snakker godt norsk, men der den ene f.eks. bare har bodd i Norge i tre år får ikke kontantstøtte. Mens familier der den som mottar kontantstøtte har bodd her i ti år og fortsatt ikke snakker godt nok norsk, får kontantstøtte. Det gir ikke mening at det skal være slik. Hvis man virkelig er opptatt av integrering, ville det vært mye bedre å sørget for at alle som mottar kontantstøtte faktisk kan beherske norsk.
Vi i De Grønne anerkjenner at ikke alle småbarnsfamilier er like, og at det er viktig at de får tillit til å organisere hverdagen slik de selv mener er best. Derfor ønsker vi å beholde kontantstøtten frem til barnet er to år.
Kontantstøtte gis i dag til foreldre som velger å være hjemme med barna sine. I familier som mottar kontantstøtte er det veldig ofte mødrene som velger å være hjemme. Det er derfor et hinder for kvinners økonomiske selvstendighet. Det kan også stå i veien for god integrering for innvandrerkvinner.
Senterpartiet ønsker å videreføre den målrettede kontantstøtteordningen, begrenset til barnet fyller to år.

Småbarnsforeldre bør ha valgfrihet til å bestemme om de ønsker å være hjemme med sine små barn.
Senterpartiet vil videreføre den målrettede kontantstøtteordningen for barn mellom ett og to år. Det betyr differensierte satser der mest støtte går til foreldre med barn i aldersgruppen 12–18 måneder.

Venstre mener at kontantstøtten bør avskaffes. For det første gjør bedre barnehagedekning at behovet for ordningen ikke er det samme i dag som da den ble innført. For det andre styrker et godt barnehagetilbud barns utvikling og gjør det mulig for begge foreldrene å komme i jobb. Vi vil erstatte kontantstøtten med en ventestøtte til familier som ikke har fått tilbud om barnehageplass, eller som av andre unntaksvise og særlige grunner ikke kan ha barn i barnehage.


Gjennom ordningen med skatteklasse 2 gis det høyere personfradrag dersom en av ektefellene har svært lav eller ingen inntekt. Venstre mener det er viktig å tilrettelegge for at begge foreldrene kommer i jobb, og at dette sikrer en bedre økonomi for barna. Vi mener ordningen med skatteklasse 2 bidrar til det motsatte og at man derfor bør fjerne ordningen.

Venstre vil
avvikle kontantstøtten
gi ventestøtte for familier som ikke har fått tilbud om barnehageplass eller som av andre særlige grunner ikke kan ha barn i barnehage
avvikle skatteklasse 2
