Ja til «fritt behandlingsvalg» som lar pasienter velge mellom all privat og offentlig behandling på statens regning.
Mer om «fritt behandlingsvalg»
«Fritt behandlingsvalg» er en ordning som ble innført av H/FrP-regjeringen. Den gjør at når du har en sykdom eller skade som gir deg rett på hjelp fra det som blir kalt spesialisthelsetjenesten, står du fritt til å velge behandlingssted. Det har ingenting å si om det er en privat klinikk eller et offentlig sykehus. Du velger, staten tar regninga.
Tidligere hadde pasientene en rettighet som het «fritt sykehusvalg». Den ordningen var ikke så politisk omstridt som dagens system. Men da pasientenes valgmuligheter ble utvidet og omdøpt til «fritt behandlingsvalg» innebar det at flere private behandlingssteder ble tatt med i ordningen. Det har også gjort den langt mer politisk omdiskutert. Kritikerne mener «Fritt behandlingsvalg» er en privatiseringsreform.
Erstatte regjeringens privatiseringsprosjekt, det såkalte «Fritt behandlingsvalg», og heller bruke ressursene på tiltak som reduserer ventetid og bidrar til behandling av flere pasienter.
Sterke fellessykehus
Arbeiderpartiet ønsker en sterk offentlig helsetjeneste for alle der pengene går til helsetjenester, ikke til å finansiere en privat helsesektor på siden av det offentlige. Helsa og dine behov skal avgjøre hvilken hjelp du får - ikke størrelsen på lommeboka eller dine evner og muligheter til å kreve hjelp.

Høyreegjeringen legger til rette for mer privatisering av helsetjenesten. Det gir mindre penger til helse, og mer til administrasjon og byråkrati.

En ytterligere privatisering av helsetjenestene er en utvikling vi vil snu. Arbeiderpartiet er den fremste forsvareren av en sterk offentlig helsetjeneste for alle.
Trontaledebatten markerer den kongelige åpningen av Stortinget hver høst. Kari Kjønaas Kjos fra Fremskrittspartiet brukte taletiden sin på å snakke om hvor viktig fritt behandlingsvalg er innenfor helsetjenester.

Det kan være flere grunner til at man ønsker å velge et privat tilbud. Det kan handle om at behandlingsstedet har særskilt kompetanse, kortere ventetid eller kortere reisevei. Vi i Fremskrittspartiet mener alle skal ha like rettigheter og muligheter, uavhengig av hvor mye penger man har. Det betyr at alle skal få lov og mulighet til å velge et privat tilbud, sier Kjønaas Kjos.

Arbeiderpartiet og resten av venstresiden mener det kun er de med stor bankkonto som skal ha mulighet til å velge private tilbud. Det er en usosial politikk som rammer folk med liten eller gjennomsnittlig inntekt, fortsetter Kjønaas Kjos.
Rusomsorg og psykisk helse
Kari Kjønaas Kjos er inne i sin siste periode som stortingsrepresentant. Hun brenner for en bedre rusomsorg og fokus på psykisk helse.

Innenfor rusomsorg og psykisk helse har private tilbud vært avgjørende for svært mange. Dersom vi er opptatt av at forskjellene i samfunnet ikke skal øke, så er vi helt avhengig av å opprettholde fritt behandlingsvalg, sier Kjønaas Kjos og avslutter:

Når venstresiden vil reversere ordningen med fritt behandlingsvalg setter de ideologi foran folk sin helse. Det burde være en selvfølge at alle har frihet til å velge det behandlingsstedet de ønsker. Pasienten velger - staten betaler, avslutter Kjønaas Kjos.
Enten det gjelder valg av hjemmehjelp til praktisk bistand i hjemmet, sykehjem eller behandlingstilbud i spesialisthelsetjenesten ønsker Høyre at du skal få velge det tilbudet du synes passer best for deg.

Vi ønsker å styrke fritt brukervalg i kommunene og fritt behandlingsvalg i spesialisthelsetjenesten. Tjenesten skal koste det samme om du velger offentlig eller privat.

Avvikler Venstresiden valgfriheten er det kun de med tykk lommebok som kan velge noe annet enn det kommunale alternativet. Det synes vi er urettferdig. Derfor ønsker vi at private aktører som leverer gode tjenester og behandlinger skal inngå som en del av tjenestetilbudet som er tilgjengelig for alle.

Når vi samarbeider med private om å ta unna helsekøene, reduserer vi ventetidene. Fordi de private aktørene også ofte kan gjennomføre behandlingene til en lavere kostnad enn det offentlige har vi kunnet behandle flere innenfor dagens rammer.

Gjennom fritt behandlingsvalg kan du som pasient velge å behandles hos en av flere godkjente private aktører. Ofte er ventetidene kortere, og du betaler samme egenandel som du ville betalt om du hadde valgt det offentlige tilbudet. Høyre ønsker å gjøre ordningen, som ble innført for fem år siden bedre kjent – og å utvide den slik at enda flere pasienter kan ta den i bruk.

At noen pasienter velger å la seg behandle privat gjør køene kortere også for de som velger å stå i kø for det offentlige tilbudet.
H, Frp, KrF og V tar felles grep for å korte ned ventetidene, styrke pasientrettighetene og øke valgfriheten. Samarbeidspartiene er nå enige om å innføre fritt behandlingsvalg. Reformen iverksettes først innenfor rusbehandling og psykisk helse, og vil senere innfases for nye pasientgrupper.
Dette er den viktigste helsereformen som gjennomføres i Norge på mange tiår. De som trenger helsehjelp får nå forsterket sine rettigheter, med større valgfrihet, reduserte ventetider og raskere helsehjelp. Jeg er veldig glad for at de fire samarbeidspartiene, som har vært opptatt av dette i lang tid, nå har blitt enige om hvordan vi skal skape pasientenes helsetjeneste i Norge, sier Tone W. Trøen, helsepolitisk talsperson i Høyre.

-FrP er glad for at reformen innføres først på rus og psykisk helse. For rusavhengige som skal gjennomgå sitt livs kamp for rusfrihet, vil fritt behandlingsvalg være en styrke i troen på å lykkes. Dette vet jeg er svært viktig for mange rusavhengige, og jeg er i dag svært stolt og lykkelig over å kunne gi disse menneskene denne valgfriheten, sier Kari Kjønaas Kjos, helsepolitisk talsperson i FrP og leder av helse- og omsorgskomiteen.

– Det er avgjørende med tiltak som kan bidra til å få ned ventetiden for ruspasienter og innen psykiatrien.  For KrF er det viktig at disse pasientene får høyeste prioritet i reformen. KrF er også opptatt av at reformen blir et mulighetsrom for ideelle organisasjoner. Så må ordningen evalueres før den implementeres i sin helhet, for å kontrollere at ventetidene faktisk reduseres, sier helsepolitisk talsperson i Krf Olaug V. Bollestad.

-Venstre har vært særlig opptatt av at informasjonen til pasientene må styrkes, for at økt valgfrihet og medvirkning skal bli reelt for pasientene. Både i penger og tiltak er det gjort en betydelig jobb for å utmeisle en ny digital plattform, styrke veiledningstjenesten og utforme nye kriterier for brukervalg. Dette lover godt for innføringen til høsten, sier Venstres helsepolitiske talsperson Ketil Kjenseth.

Dette er fritt behandlingsvalg:

-Pasienter med rett til helsehjelp skal selv kunne velge hvor han eller hun vil behandles blant godkjente virksomheter – på det offentliges regning.

– De regionale helseforetakene skal kjøpe mer fra private gjennom anbud. Hovedkanalen for kjøp skal fortsatt være anbud.

– De offentlige sykehusene skal få økt frihet til å behandle flere pasienter.

-Tjenester i fritt behandlingsvalg skal først fases inn for pasienter innen rus og psykisk helse, samt noe somatikk. Det legges opp til en gradvis og styrt innfasing på det somatiske området.

-Vi slår sammen fritt sykehusvalg og fritt behandlingsvalg til én rettighet og én ordning. Denne skal være lett tilgjengelig på helsenorge.no.

– Vi lager en klar lovhjemmel som sier at de regionale helseforetakene gis rett til å bestemme hvilke private leverandører som skal ha kompetanse til å tildele rettigheter.

-Pasienter som benytter seg av ordningen får beholde alle pasient- og brukerrettigheter.

– Fritt behandlingsvalg skal i hovedsak etableres innenfor de systemer som allerede finnes.

– Det legges opp til en forskningsbasert følgeevaluering av reformen i regi av Forskningsrådet.

De Grønne vil ha et sterkt offentlig helse – og omsorgstilbud som sikrer alle lik rett til god behandling. Et innslag av ideelle og private aktører kan på noen områder gi større mangfold og kvalitet og være et positivt supplement. De Grønne mener det er viktig å motvirke en todeling av helsevesenet der personer med god økonomi kan kjøpe seg til bedre behandling.
Med helseforetaksmodellen som ble innført i 2001, er sykehusene underlagt styrings- og regnskapsprinsipper som er tilpasset privat næringsliv – ikke offentlige velferdstjenester. Et forvokst helsebyråkrati og sentrale politikere legger større vekt på bedriftsøkonomiske prinsipper enn helsefaglige vurderinger. Som en følge av dette er kirurgisk akuttberedskap og fødetilbud redusert eller fjernet, og sykehus flere steder lagt ned eller gjort om til lokalmedisinske sentre.

Rødt vil heller satse på fullverdige lokalsykehus med akutt- og fødetilbud over hele landet. Vi vil ha sykehusene underlagt en åpen og demokratisk styringsmodell. Sykehustilbud er infrastruktur og skal avgjøres politisk. Derfor vil vi fjerne foretaksmodellen og gjeninnføre folkevalgt kontroll over sjukehusene – over hele landet.
Vi vil at de som sliter med rus og psykiske lidelser selv skal kunne velge hvor man skal behandles. Gjennom fritt behandlingsvalg har vi gitt pasientene rett til å velge behandlingen som er best for seg, eller har kortest ventetid. Regningen tas av det offentlige.  
