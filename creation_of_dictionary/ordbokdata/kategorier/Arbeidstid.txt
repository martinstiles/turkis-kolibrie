En vanlig arbeidsdag er for lang, i framtida bør den være 6 timer.
Mer om arbeidsdag
En vanlig arbeidsuke er i dag 37,5 timer lang dersom du har 100 % stilling.
Synes du jobben tar for mye tid? Eller river du deg i håret over nordmenn som ikke vil yte en skikkelig innsats? Noen mener vi bør prioritere tid og fritid framfor mer lønn. Dersom hver enkelt har kortere arbeidstid, blir det kanskje også mulig å gi arbeid til flere.
Men spørsmålet er om regnestykket går opp. Motstanderne advarer og peker på at alle må jobbe mer dersom vi skal klare å opprettholde velferden vår i framtida. Velferdsstaten trenger både arbeidsinnsatsen og skattepengene våre. Dersom alle skal jobbe mindre, blir det nødvendig å øke skattene betydelig for å finansiere fellesgodene. Samtidig var det en utvikling mot kortere arbeidstid som har stoppet opp – til tross for at teknologi og smarte løsninger har gjort oss mer effektive. På de tre tiårene fra 1958 til 1986 ble normal arbeidsuke forkortet i flere etapper – fra 45 timer til 37,5. Etter det har det egentlig ikke skjedd noe med arbeidstida.
Med et arbeidsliv i endring må også arbeidsmiljøloven tilpasses og fornyes i tråd med endringene i samfunnet og arbeidslivet. Verdiskapningen i samfunnet både i privat og offentlig sektor må økes for å opprettholde dagens velferdsnivå. Arbeidstidsbestemmelsen i dagens arbeidsmiljølov må tilpasses individet og virksomhetenes behov. Endring av arbeidsordning vil bidra til å øke heltidsandel og gi tilgang til mer arbeidskraft.

De Grønne vil beskytte den norske modellen med aktive arbeidslivsorganisasjoner, en sterk arbeidsmiljølov og et godt samarbeid mellom partene i arbeidslivet og staten, og samtidig skape et arbeidsliv med en sunn balanse mellom arbeid og fritid, der vi deler mer på arbeidet ved å redusere arbeidstiden.

I dag stenges mange mennesker ute fra arbeidslivet, mens andre jobber så mye at de opplever stress og tidsklemme. Hele samfunnet vil tjene på et arbeidsliv hvor man ikke slites ut av lange arbeidsdager og tøffe arbeidsvilkår. Samtidig vil miljøet tjene på at vi prioriterer kortere arbeidstid fremfor økt kjøpekraft og mer forbruk.

 

Vi vil:

Gradvis redusere arbeidstiden fra 37 til 30 timer per uke, hvor redusert arbeidstid i hovedsak erstatter økt produktivitet og reallønnsøkning.
De Grønne vil gradvis redusere arbeidstiden fra 37 til 30 timer per uke, hvor redusert arbeidstid i hovedsak erstatter reallønnsøkning, og vil i samarbeid med partene i arbeidslivet jobbe for at flere skal kunne velge redusert arbeidstid. Gjennom en slik ordning vil produktivitetsøkning kunne tas ut som redusert arbeidstid uten at kjøpekraften til arbeidere eller inntektene til næringslivet endrer seg. 

Forsøk med redusert arbeidstid har vist at det også kan øke produktivitet, redusere sykefravær og øke sysselsetting - samtidig som det gir folk mer frihet til å velge hvordan man skal leve livene sine. 
Alle arbeidsføre har rett og plikt til arbeid. Det er mange uløste oppgaver i Norge. Derfor vil Rødt at alle skal ha en jobb å gå til, og jobber særlig for at det opprettes flere arbeidsplasser i grønn industri. I tillegg vil vi dele på det arbeidet: Med 30 timers arbeidsuke (sekstimers normal-arbeidsdag) vil flere ha mulighet til å jobbe. I tillegg kan mange få en mindre hektisk hverdag med bedre tid til familie og livet utenfor jobben.
Sikre et klart skille mellom jobb og fritid, gjennom å forsvare normalarbeidsdagen
I dag er mye av arbeidslivet preget av stor fleksibilitet, og skillet mellom arbeidstid og fritid blir mindre tydelig. Mange jobber lenge på usikre og midlertidige kontrakter. I tillegg har vi økt arbeidsinnvandring og flere sesongarbeidere. Venstre mener at regelverket må reflektere disse endringene.
åpne for mer fleksibilitet rundt kvelds- og nattarbeid, i tråd med arbeidstidsutvalgets innstilling
åpne for mer fleksibilitet rundt søn- og helgedagsarbeid
utvide rammene for gjennomsnittsberegning av arbeidstid ved lokal avtale