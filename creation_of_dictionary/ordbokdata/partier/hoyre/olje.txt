Siden de første funnene ble gjort på norsk sokkel, har olje- og gassindustrien vært en viktig bærebjelke for velferdsstaten. Olje- og leverandør industrien bidrar direkte og indirekte med ca. 225 000 arbeidsplasser. Inntektene er med på å finansiere skoler, sykehus og infrastruktur over hele landet. Det har gjort den til vår viktigste næring. Samtidig står vi overfor klimaendringer og fallende inntekter fra oljen. Det gjør at vi må omstille oss allerede nå. Derfor må vi bruke kunnskapen vi har i næringen til å utvikle nye, grønne og lønnsomme næringer.   

Dette er Høyres løsning
Vi skal omstille, ikke avvikle næringen. Gjennom å bruke kompetansen og inntektene fra sektoren til å finne nye grønne løsninger I møte med en situasjon med flere eldre og fallende olje- og gassinntekter trenger Norge å skape flere jobber. Olje- og gassnæringen har bidratt med over 200 milliarder kroner årlig. Når vi på lang sikt skal erstatte en del av disse inntektene må alle sektorer i næringslivet bli mer lønnsomme og produktive.

For å se på det fulle potensiale i norske energiressurser, både fossile og fornybare vil Olje og energiminister Tina Bru i løpet av 2021 komme med en stortingsmelding som kartlegger kunnskapen vi har tilegnet oss de siste årene og ser på hvordan vi i fremtiden fortsatt kan skape arbeidsplasser og verdier i næringene. 

Høyre vil ta i bruk og videreutvikle vår verdensledende kompetanse. På samme måte som vår kunnskap om betong gjorde oss eksperter på å bygge plattformer, gjør kunnskapen vår om å bygge plattformer oss til eksperter på å bygge andre havinstallasjoner. Sånn som vindturbiner til havs. Derfor skal bruke kompetansen og inntektene fra sektoren til å komme over i grønne teknologier.