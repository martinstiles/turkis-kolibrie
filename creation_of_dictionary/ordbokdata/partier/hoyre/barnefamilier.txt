Selv om Norge er et av verdens beste land å bo og vokse opp i, vet vi at mange barnefamilier sliter økonomisk. Andelen barn i familier med vedvarende lavinntekt øker. I 2018 vokste om lag 111 000 barn i Norge opp i en familie med vedvarende lav inntekt. Økningen har særlig vært stor blant barn som har kommet til Norge som flyktninger, eller er født i Norge av foreldre med flyktningbakgrunn. Samtidig har barnefamilier hatt en svakere inntektsutvikling sammenlignet med husholdninger uten barn.

Dette er Høyres løsning
Høyre vil hjelpe de barna og de familiene som trenger det mest. I statsbudsjettet fortsetter vi derfor satsingen overfor familier og sårbare barn og unge. I oktober la vi frem en Samarbeidsstrategi for barn og unge i lavinntektsfamilier. Strategien skal fremme inkludering, deltakelse og styrke mulighetene til barn i lavinntektsfamilier.