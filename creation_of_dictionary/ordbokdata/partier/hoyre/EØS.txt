80 % av all norsk eksport går til EØS-området. Det tilsvarer om lag 300 milliarder kroner i året. Aller størst er eksporten fra typiske distriktsfylker. Senterpartiet, Sosialistisk Venstreparti og Rødt skaper usikkerhet rundt fremtiden til EØS-avtalen. Industrien, fiskerinæringen og mange tusen bedrifter over hele landet er helt avhengige av EØS-avtalen for å kunne selge varene sine og ha forutsigbare rammevilkår.

Dette er Høyres løsning
Høyre mener at Norge skal være en pådriver for internasjonale avtaler som gir friere handel og inkluderer flere land i den globale økonomien og den økonomiske veksten.

Høyre ønsker å beholde EØS-avtalen. Tilgang til EUs indre marked er en viktig forutsetning for å sikre velferden i det norske samfunn. EU er og vil forbli Norges viktigste handelspartner. Avtalen gjør at Norge konkurrer på samme vilkår som våre naboer. Det gjør den til den viktigste avtalen for norske bedrifter og arbeidsplasser. Derfor mener Høyre vi må verne om EØS-avtalen.